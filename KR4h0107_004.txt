# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:24.222461
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷四
<pb:KR4h0107_WYG_004-1a>¶
欽定四庫全書¶
　古詩紀巻四　　　　　　明　馮惟訥　撰¶
古逸第四¶
　琴操¶
　　　神人暢¶
　　(古今樂錄曰堯郊天地祭神座上有響誨堯曰水/方至為害命子救之堯乃作歌謝希逸琴論曰神)¶
　　(人暢堯帝所作○風俗通曰凡琴曲和/樂而作命之曰暢憂愁而作命之曰操)¶
清廟穆兮承予宗百寮肅兮于寢堂醊禱進福求年豐¶
<pb:KR4h0107_WYG_004-1b>¶
有&KR1943;(響/)在坐㩽予為&KR0034;在𤣥中欽哉昊天徳不隆承命¶
任禹寫中宫(堂徒紅切呉才老韻引楊諫議銘太尉在/漢四世以公於陵正直僕射於唐唐可叶)¶
(公則堂亦當為此/叶○害一本作害)¶
　　　南風歌(玉海/逸詩)¶
　　(家語曰昔者舜彈五絃之琴造南風之詩其詩云/云樂書舜歌南風而天下治太史曰南風者生長)¶
　　(之音也舜樂好之樂與天地同/意得萬國之驩心故天下治也)¶
南風之薰兮可以解吾民之慍兮南風之時兮可以阜¶
吾民之財兮(慍叶平聲財/叶前西反)¶
<pb:KR4h0107_WYG_004-2a>¶
　　　南風操¶
　　(琴操以/為舜作)¶
反彼三山兮商岳嵳峩天降五老兮迎我來歌有黃龍¶
兮自出于河負書圖兮委蛇羅沙案圖觀讖兮閔天嗟¶
嗟擊石拊韶兮淪幽洞微鳥獸蹌蹌兮鳯凰來儀凱風¶
自南兮喟其增悲¶
　　　思親操¶
　　(古今樂錄曰舜遊歴山/見鳥飛思親而作此歌)¶
<pb:KR4h0107_WYG_004-2b>¶
陟彼歴山兮崔嵬有鳥翔兮高飛瞻彼鳩兮徘徊河水¶
洋洋兮清泠深谷鳥鳴兮嚶嚶設罝張罥兮思我父母¶
力耕日與月兮往如馳父母逺兮吾將安歸¶
　　　襄陵操(一曰禹/上會稽)¶
　　(書曰湯湯洪水方割蕩蕩懐山襄陵浩浩滔天/古今樂錄曰禹治洪水上會稽山顧而作此歌)¶
嗚呼洪水滔天下民愁悲上帝愈咨三過吾門不入父¶
子道衰嗟嗟不欲煩下民(古音/黎)¶
　　　箕子操(一曰箕/子吟)¶
<pb:KR4h0107_WYG_004-3a>¶
　　(古今樂錄曰紂時箕子佯狂痛宗/廟之為墟乃作此歌後傳以為操)¶
嗟嗟紂為無道殺比干嗟重復嗟獨奈何漆身為癘被¶
髮以佯狂今奈宗廟何天乎天哉欲負石自投河嗟復¶
嗟奈社稷何¶
　　　岐山操¶
　　(琴苑要錄曰岐山操者周太王之所作也太王居/邠狄人攻之事之以珠玉犬馬皮幣狄侵不止問)¶
　　(其所欲得土地也太王曰土地所以養萬民也吾/不争所用養而害吾所養遂䇿杖而去之踰梁山)¶
　　(而邑乎岐山喟然/歎息援琴而鼓之)¶
<pb:KR4h0107_WYG_004-3b>¶
狄戎侵兮土地遷移邦邑適於岐山烝民不憂兮誰者¶
知嗟嗟奈何兮予命遭斯¶
　　　拘幽操¶
　　(古今樂錄曰拘羑里者/謂紂拘文王於羑里也)¶
殷道溷溷浸濁煩(叶分/沿反)兮朱紫相合不别分(叶膚/眠反)兮迷¶
亂聲色信讒言兮炎炎之虐使我愆兮(古今樂錄作閻/閻之虎使我褰)¶
(兮虎盖謂/崇侯也)幽閉牢穽由其言兮遘我四人憂勤勤(叶音/䖍)¶
兮(四人謂大顛閎夭㪚宜生南宫适求美女寳玉白馬/朱鬛以獻于紂紂立出西伯○兩山墨談曰此操見)¶
<pb:KR4h0107_WYG_004-4a>¶
(通鑑外紀詳其辭意怨/誹淺激非文王語也)¶
　　　文王操(玉海作文/王鳯凰歌)¶
　　(琴操曰紂為無道諸侯皆歸文王其/後有鳯凰衘書于郊文王乃作此歌)¶
翼翼翺翔(一作/翔翔)彼鳳(一作/鸞)凰兮衘書來遊以會(一作/命)昌¶
兮瞻天案圖殷將亡兮蒼蒼之(一作/昊)天始有萌兮五神¶
連精合謀房兮(一作精連神/合謀於房兮)興我之業望來羊兮¶
　　　克商操(一曰武/王伐紂)¶
　　(謝希逸琴論曰克商/操武王伐紂時制)¶
<pb:KR4h0107_WYG_004-4b>¶
上告皇天兮可以行(古叶/先韻)乎¶
　　　越裳操(琴操作/越嘗操)¶
　　(琴操曰越嘗操周公所作也周公輔成王成文王/之王道越嘗重九譯而來獻白雉周公乃援琴而)¶
　　(歌之遂受之獻/於文王之廟)¶
於戲嗟嗟非旦之力也乃文王之徳也(一無二/也字)¶
　　　神鳳操(一曰鳯凰來儀玉海/作周成王儀鳯歌)¶
　　(古今樂錄曰周成王時/鳯凰翔舞成王作此歌)¶
鳳凰翔兮於(玉海云/一作舞)紫庭予何徳兮以感靈賴先人兮¶
<pb:KR4h0107_WYG_004-5a>¶
恩澤臻于胥樂兮民以寧(初學記引此宋符瑞/記亦載此臻字作輳)¶
　　　履霜操¶
　　(琴操曰尹吉甫之子伯奇無罪為母所讒而見逐/乃集芰荷以為衣採楟花以為食晨朝履霜自傷)¶
　　(見放于是以援琴鼓之而作/此操○吉甫周宣王時人)¶
履朝霜兮採晨寒(叶胡/千反)考不明其心兮聴讒言孤息别¶
離兮摧肺肝(叶經/天反)何辜皇天兮遭斯愆痛沒不同兮恩¶
有偏誰能流顧兮知我寃¶
　　　别鶴操¶
<pb:KR4h0107_WYG_004-5b>¶
　　(崔豹古今註曰別鶴操商陵牧子所作也娶妻五/年而無子父母将為之改嬰其妻聞之中夜起倚)¶
　　(戸而悲嘯牧子聞之愴/然而悲乃援琴而鼔之)¶
將乖比翼兮隔天端山川悠遠兮路漫漫攬衣不寐兮¶
食(或作/辰)忘餐(古今註無三兮/字攬衣作㩜衾)¶
　　　龜山操¶
　　(琴操曰季桓子受齊女樂孔子欲諫不得退/而望魯龜山作此曲以喻季氏之蔽魯也)¶
予欲望魯兮龜山蔽之手無斧柯(叶於/離反)奈龜山何(叶寒/喂反)¶
　　　息鄹操¶
<pb:KR4h0107_WYG_004-6a>¶
　　(孔叢子曰趙簡子使聘夫子将至焉及河聞鳴犢/竇犨之見殺也廻輿而旋之衛息鄹為操云云家)¶
　　(語曰還息於鄒作槃/琴以哀之即此歌也)¶
周道衰微禮樂陵遲文武既墜吾將焉歸周遊天下靡¶
邦可依鳳鳥不識珍寳梟鴟眷然顧之慘然心悲巾車¶
命駕將適唐都黃河洋洋攸攸之魚臨津不濟還轅息¶
鄹傷予道窮哀彼無辜翺翔于衛復我舊廬從吾所好¶
其樂只且(風雅逸篇曰按朱子曰孔叢子紀孔子事多/失實非東漢人之書琴操一書載堯舜文武)¶
(孔子之詞尤謬知者可一覽而悟也然其詞猶效古而/偽撰者亦出於魏晉人之手相傳既久姑錄之水經注)¶
<pb:KR4h0107_WYG_004-6b>¶
(又載臨河歌事與息鄹将/歸序同其詞全異見前)¶
　　　將歸操¶
　　(琴操孔子将西見趙簡/子至河而返作将歸操)¶
翺翔于衞復我舊居從吾所好其樂只且¶
　　　槃操(事與前同又/名息陬操)¶
乾澤而漁蛟龍不遊覆巢毁卵鳳不翔留慘予心悲還¶
原息陬¶
　　　猗蘭操(一曰幽/蘭操)¶
<pb:KR4h0107_WYG_004-7a>¶
　　(琴操曰孔子歷聘諸侯諸侯莫能任自衛反魯隱/谷之中見薌蘭獨茂喟然歎曰蘭當為王者杳今)¶
　　(乃與衆草為伍止車援琴鼓/之自傷不逢時託辭於蘭云)¶
習習谷風以隂以雨之子于歸逺送于野何彼蒼天不¶
得其所逍遙九州無所定處時人闇蔽不知賢者年紀¶
逝邁一身將老(叶滿/補反)¶
　　　歸耕操(二/見)¶
　　(琴操曰曾子事孔子十有餘年晨覺眷然念/二親年衰養之不備也於是援琴而歌之)¶
朅來歸耕歴山盤兮以晏父母我心博兮(琴/操)¶
<pb:KR4h0107_WYG_004-7b>¶
戲欷歸耕來兮安所歸耕歴山盤兮(琴清/英)¶
　　　雉朝飛操¶
　　(崔豹古今注曰雉朝飛者牧犢子所作也齊處士/泯宣年五十無妻出薪於野見雉雄雌相隨而飛)¶
　　(意動心悲乃作雉朝飛之操以自傷焉其聲中絶/○揚雄琴清英曰衞女傅母之所作也説見樂府)¶
　　(詩/集)¶
雉朝飛兮鳴相和雌雄羣逰於山阿我獨何命兮未有¶
家(叶/)時將莫兮可奈何嗟嗟莫兮可奈何¶
　　　水仙操¶
<pb:KR4h0107_WYG_004-8a>¶
　　(琴苑要錄曰水仙操伯牙之所作也伯牙學琴於/成連三年而成至於精神寂莫情之専一未能得)¶
　　(也成連曰吾之學不能移人之情吾師有方子春/在東海中乃賫糧從之至蓬萊山留伯牙曰吾将)¶
　　(迎吾師刺船而去旬時不返伯牙心悲延頸四望/但聞海水汨沒山林窅冥羣鳥悲號仰天歎曰先)¶
　　(生将移我情乃/援琴而作此歌)¶
繄洞渭兮流澌濩舟楫逝兮仙不還移形素兮蓬萊山¶
歍欽傷宫仙石還¶
　　　伯姬引¶
　　(琴苑要錄曰伯姬引者保母之所作也伯姬魯女/也為宋共公夫人公薨伯姬執節守貞魯襄公三)¶
<pb:KR4h0107_WYG_004-8b>¶
　　(十年宋宫災伯姬在焉有司請曰火将至矣伯姬/曰吾聞婦人夜出不見傅母不下堂逮乎火而死)¶
　　(其母自傷行遲悼伯/姬之遇災援琴而歌)¶
嘉名潔兮行彌彰托節鼓兮令躬䘮歍欽何辜遇斯殃¶
嗟嗟奈何罹斯殃¶
　　　貞女引(彤管集作/處女吟)¶
　　(琴苑要錄曰貞女引者魯漆室女之所作也漆室/女倚柱悲吟而嘯鄰人謂曰欲嫁耶何吟之悲也)¶
　　(漆室女曰嗟乎吾傷民心悲而嘯豈欲嫁哉自傷/懐潔而為鄰人所疑於是褰裳而去之入山林之)¶
　　(中見貞女之廟喟然歎息援琴而歌云云自縊而/死繫骸骨於林兮附神霛於貞女故曰貞女引樂)¶
<pb:KR4h0107_WYG_004-9a>¶
　　(錄曰魯處女見女貞木而作歌亦謂之女貞木歌/○山海經曰太山多貞木典術曰女貞木者少隂)¶
　　(之精冬/不落葉)¶
菁菁茂木隱獨榮兮變化垂枝含蕤英兮脩身養志建¶
令名兮厥道不同(一作/積)善惡幷兮屈躬就濁世疑清兮¶
(一作屈身身/獨去微清兮)懷忠見疑何貪生兮¶
　　　思歸引(二/見)¶
　　(琴苑要錄曰思歸引者衛女之所作也昔衛侯有/女邵王聞其賢請聘之未至而王薨太子欲留之)¶
　　(女不聼拘於深宮欲歸不/得援琴而歌曲終緼而死)¶
<pb:KR4h0107_WYG_004-9b>¶
涓涓泉水流及于淇兮有懐于衞靡日不思執節不移¶
兮行不隳砛軻何辜兮離厥菑嗟乎何辜兮離厥菑(琴/苑)¶
(要/錄)¶
涓涓淇水流于淇兮有懐于衞靡日不思執節不移兮¶
行不詭隨坎坷何辜兮離厥茨(風雅/逸篇)¶
　　　霹靂引¶
　　(琴苑要錄曰霹靂引楚商梁之所作也商梁出逰/九臯之澤覽漸水之臺引罘罝周於荆山臨曲池)¶
　　(而漁疾風霣雹雷電奄冥大水四起霹靂下臻矍/然而驚其僕曰孤虚設張八宿相望熒惑于角五)¶
<pb:KR4h0107_WYG_004-10a>¶
　　(星失行此國之大變也君其返國矣於是商梁返/室援琴歎之韻聲激發象霹靂之聲故曰霹靂引)¶
　　(楚商梁老或云楚/莊王也聲之誤耳)¶
疾雨盈河霹靂下臻洪水浩浩滔厥天(叶鐵/因反)鏗&KR0146;隆愧¶
隱隱闐闐國將亡兮䘮厥年(叶知/林反)¶
　　　獻玉退怨歌¶
　　(琴操曰卞和者楚野民得玉璞以獻懐王王使樂/正子占之言玉石以為欺謾斬其一足懐王死子)¶
　　(平王立和復獻之又以為欺斬其一足平王死子/立為荆王欲獻之恐復見害乃抱玉而哭涕盡繼)¶
　　(之以血荆王使剖之中果有玉乃封/和為陵陽侯辭不受而作退怨之歌)¶
<pb:KR4h0107_WYG_004-10b>¶
悠悠沂水經荆山(叶輸/旃反)精氣鬱洽谷巖巖中有神寳灼¶
明明(叶謨/郎反)穴山采玉難為功(叶音/光)於何獻之楚先王遇¶
王暗昧信讒言(叶魚/斤反)斷截兩足離余身俛仰嗟歎心摧¶
傷紫之亂朱紛墨同(叶徒/黃反)空山歔欷涕龍鍾(叶諸/良反)天鑒¶
孔明竟以彰沂水滂沛流于汶(叶微/勻反)進寳得刖足離分¶
(叶方/愔反)斷者不續豈不怨(叶紆云反○風雅逸篇曰此歌/出琴操其敘述和事與正史亦)¶
(異果和/所作耶)¶
　　　琴引¶
<pb:KR4h0107_WYG_004-11a>¶
　　(琴苑要錄曰琴引者秦時倡屠門高之所作也秦/為無道奢淫不制徵天下美女以充後宫乃縱酒)¶
　　(離宫作戲倡優宫女侍者千餘人屠門高見宫女/㓜妙寵麗於是援琴而歌之作為離鵠之操曲未)¶
　　(及終琴折柱摧弦音不鳴舍/琴而更援他琴以續之云云)¶
酒坐俱毋往聽吾琴之所言舒長褎似舞兮乃褕袂何¶
曼奏章而却逢兮願瞻心之所驩借連娟之寒態兮假¶
巵酒酌五般泣喻而妖兮納其聲聲麗顔歌長㯓兮歎¶
曰騎美人旖旎紛嬆枻霜羅衣兮羽旄夜褒圭玉珠參¶
差妙麗兮被雲髾登高臺兮望青挨常羊啖還何厭兮¶
<pb:KR4h0107_WYG_004-11b>¶
歸來(字訛不可讀/俟再攷正)¶
　　　偕隱歌¶
　　(琴清英曰祝牧與/妻偕隱作琴歌云)¶
天下有道我黻子佩天下無道我負子戴¶
　　　窮刼之曲(以下不入琴操以/其琴歌故附於此)¶
　　(呉越春秋曰楚樂師扈子非荆王信讒佞殺伍奢/白州犂而寇不絶於境又傷昭王困迫乃援琴為)¶
　　(楚作窮/刼之曲)¶
王耶王耶何乖劣不顧宗廟聽讒孽任用無忌(費無/忌也)多¶
<pb:KR4h0107_WYG_004-12a>¶
所殺誅夷白氏族幾滅二子東奔適呉越(二子謂伍子/胥白喜也)¶
吳王哀痛助忉怛垂涕舉兵將西伐伍胥白喜孫武决¶
三戰破郢王奔發留兵縱騎虜京闕楚荆骸骨遭掘發¶
鞭辱腐屍耻難雪幾危宗廟社稷滅莊王何罪國幾絶¶
卿士悽愴民惻悷呉軍雖去怖不歇願王更隐撫忠節¶
勿為讒口能謗褺¶
　　　鼓琴歌(一作鼓/瑟歌)¶
　　(史記趙武靈王夢見處女鼔琴而歌詩云云異日/王飲酒樂數言所夢想見其狀呉廣聞之因夫人)¶
<pb:KR4h0107_WYG_004-12b>¶
　　(而内其女娃嬴孟姚也孟/姚甚有寵於王是為惠后)¶
羙人熒熒兮顔若苕之榮命乎命乎曾無我嬴(言有命/禄生遇)¶
(其時人莫知己/貴盛盈滿也)¶
　　　子桑琴歌¶
　　(莊子曰子輿與子桑友而霖雨十日子輿曰子桑/殆病矣裹飯而徃食之至子桑之門則若歌若哭)¶
　　(鼓琴云云子輿入曰子之歌聲何故若是曰吾思/夫使我至此極者而不得也父母豈欲吾貧哉天)¶
　　(地豈私貧我哉然/而至此極者命也)¶
父邪母邪天乎人乎¶
<pb:KR4h0107_WYG_004-13a>¶
　　　相和歌¶
　　(莊子曰子桑户孟子反子琴張三人相與友子桑/户死未葬孔子使子貢徃待事焉或編曲或鼓琴)¶
　　(相和而/歌曰)¶
嗟來桑户乎嗟來桑户乎而巳反其眞而我猶為人猗¶
　　　琴女歌¶
　　(燕丹子曰荆軻刺秦王右手執匕首左手把其袖/秦王曰乞聼琴聲而死琴女奏曲云云王從其計)¶
　　(軻不解琴/故及於難)¶
羅縠單衣可掣而絶三尺屛風可超而越鹿盧之劍可¶
<pb:KR4h0107_WYG_004-13b>¶
負而拔(史記荆軻左手把王之袖而右手持匕首揕之/未至身秦王驚自引而起袖絶拔劍劍長操其)¶
(室時惶急劍堅故不可立拔左右/乃曰王負劍負劍遂拔以擊荆軻)¶
　　　琴歌(三/首)¶
　　(風俗通曰百里奚為秦相堂上樂作所賃澣婦自/言知音因援琴撫弦而歌問之乃其故妻還為夫)¶
　　(婦也亦謂/之扊扅歌)¶
百里奚五羊皮憶别時烹伏雌炊扊扅今日富貴忘我¶
為¶
百里奚初娶我時五羊皮臨當相别時烹乳雞今適富¶
<pb:KR4h0107_WYG_004-14a>¶
貴忘我為¶
百里奚百里奚母巳死葬南谿墳以瓦覆以柴舂黃藜¶
搤伏雞西入秦五羖皮今日富貴捐我為¶
　　　琴歌(見水/經註)¶
　　(列女傳曰齊人杞梁殖襲莒戰死其妻哭於城/下七日而城崩故琴操云殖死其妻援琴作歌)¶
樂莫樂兮新相知悲莫悲兮生别離¶
　¶
　¶
<pb:KR4h0107_WYG_004-14b>¶
　¶
　¶
　¶
　¶
　¶
　¶
　¶
　古詩紀巻四¶
