# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:24.442460
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷十六
<pb:KR4h0107_WYG_016-1a>¶
欽定四庫全書¶
　古詩紀巻十六　　　　　明　馮惟訥　撰¶
漢第六¶
　樂府古辭¶
　　相和歌辭(相和漢舊曲也絲竹更相和執節者歌/本一部魏明帝分為二晉茍勗採舊辭)¶
　　　(施用於世謂之清商三調歌詩即沈約所謂因/絃管金石造歌以被之者也唐樂志云平調清)¶
　　　(調瑟調皆周房中曲之遺聲漢世謂之三調又/有楚調漢房中樂也與前三調總謂之相和調)¶
　　　(張永元嘉技錄云有吟嘆四曲亦列於相和歌/又有大曲十五篇分於諸調唯滿歌行一曲諸)¶
<pb:KR4h0107_WYG_016-1b>¶
　　　(調不載故附見於大曲之下云晉書樂志曰凡/樂章古辭今之存者竝漢世街陌謠謳江南可)¶
　　　(採蓮烏生八九子/白頭吟之屬也)¶
　　　相和曲¶
　　　　箜篌引¶
　　(一曰公無渡河崔豹古今註曰箜篌引朝鮮津卒/霍里子高妻麗玉所作也子高晨起刺船有一白)¶
　　(首狂夫披髪提壺亂流而渡其妻隨而止之不及/遂墮河而死於是援箜篌而鼔之作公無渡河之)¶
　　(曲聲甚悽愴曲終亦投河而死子高還以其聲語/其妻麗玉麗玉傷之乃作箜篌而寫其聲名曰箜)¶
　　(篌/引)¶
<pb:KR4h0107_WYG_016-2a>¶
公無渡河公竟渡河墮河而死當奈公何¶
　　　　江南¶
江南可採蓮蓮葉何田田魚戲蓮葉間魚戲蓮葉東魚¶
戲蓮葉西魚戲蓮葉南魚戲蓮葉北¶
　　　　東光¶
東光乎(一作平/下同)蒼梧何不乎蒼梧多腐粟無益諸軍糧¶
諸軍遊蕩子早行多悲傷(右一曲魏/帝所奏)¶
　　　　薤露歌¶
<pb:KR4h0107_WYG_016-2b>¶
　　(亦曰泰山吟行䘮歌崔豹古今註曰薤露蒿里並/哀歌也本出田横門人横自殺門人傷之為作悲)¶
　　(歌言人命奄忽如薤上露易晞滅也亦謂人死䰟/魄歸於蒿里故有二章至孝武時李延年乃分二)¶
　　(章為二曲薤露送王公貴人蒿里送士/大夫庶人使挽柩者歌之亦呼為挽歌)¶
薤上露何易晞露晞明朝更復落人死一去何時歸¶
　　　　蒿里曲¶
蒿里誰家地聚歛䰟(一作/精)魄無賢愚鬼伯一何相催促¶
人命不得少踟蹰¶
　　　　雞鳴(此曲前後辭不相屬葢采詩入樂合而/成章耶抑有錯簡紊誤也後多放此)¶
<pb:KR4h0107_WYG_016-3a>¶
雞鳴高樹巔狗吠深宫中蕩子何所之天下方太平刑¶
法非有貸柔協正亂名黄金爲君門璧玉爲軒(古樂府/有闌字)¶
堂上有䨇樽酒作使邯鄲倡劉王碧青甓後出郭門王¶
舎後有方池池中䨇鴛鴦鴛鴦七十二羅列自成行鳴¶
聲何啾啾聞我殿東廂兄弟四五人皆為侍中郎五日¶
一時來觀者滿路傍黃金絡馬頭熲熲何煌煌桃生露¶
井上李樹生桃傍蟲來齧桃根李樹代桃殭樹木身相¶
代兄弟還相忘(右一曲魏/晉樂所奏)¶
<pb:KR4h0107_WYG_016-3b>¶
　　　　烏生(一曰烏生/八九子)¶
烏生八九子端坐秦氏桂樹間唶我秦氏家有遊遨蕩¶
子工用睢陽彊(音强/弓也)蘇合彈左手持彊彈兩丸出入烏¶
東西唶我一丸即發中烏身烏死魂魄飛揚上天阿母¶
生烏子時乃在南山巖石間唶我人民安知烏子處蹊¶
徑窈窕安從通白鹿乃在上林西苑中射工尚復得白¶
鹿脯唶我黃鵠摩天極高飛後宫尚復得烹煮之鯉魚¶
乃在洛水深淵中釣鈎尚得鯉魚口唶我人民生各各¶
<pb:KR4h0107_WYG_016-4a>¶
有壽命死生何須復道前後(右一曲魏/晉樂所奏)¶
　　　　平陵東¶
　　(樂府解題曰平陵東漢翟義門人所作也義為丞/相方進少子為東郡太守以王莾簒漢舉兵□之)¶
　　(不克而見害門人/作歌以怨之也)¶
平陵東松柏桐不知何人刼義公刼義公在髙堂下交¶
錢百萬兩走馬兩走馬亦誠難顧見追吏心中惻心中¶
惻血出漉歸告我家賣黃犢(右一曲魏/晉樂所奏)¶
　　　　陌上桑(宋書作大曲一作/日出東南隅行)¶
<pb:KR4h0107_WYG_016-4b>¶
　　(一曰豔歌羅敷行崔豹古今註曰邯鄲女子姓秦/名羅敷為邑人千乗王仁妻仁後為趙王家令羅)¶
　　(敷出採桑於陌上趙王登臺見而悅之因飲酒欲/奪之羅敷乃彈筝作陌上桑之歌以自眀焉樂府)¶
　　(解題曰古詞言羅敷採桑為使君所邀/羅敷盛誇其夫以拒之與前說不同)¶
日出東南隅照我秦氏樓秦氏有好女自名爲羅敷羅¶
敷善蠶桑採桑城南隅靑絲爲籠係桂枝爲籠鈎頭上¶
倭墮髻耳中眀月珠緗綺爲下裙紫綺爲上襦行者見¶
羅敷下擔捋髭鬚少年見羅敷脫㡌著帩頭耕者忘其¶
犂鋤者忘其鋤來歸相怒怨但坐觀羅敷(一/解)使君從南¶
<pb:KR4h0107_WYG_016-5a>¶
求五馬立踟蹰使君遣吏徃問是誰家姝秦氏有好女¶
自名爲羅敷羅敷年㡬何二十尚不足十五頗有餘使¶
君謝羅敷寧可共載不羅敷前致辭使君一何愚使君¶
自有婦羅敷自有夫(二/解)東方千餘騎夫壻居上頭何用¶
識夫壻白馬從驪駒靑絲繫馬尾黃金絡馬頭腰中鹿¶
盧劒可値千萬餘十五府小史二十朝大夫三十侍中¶
郎四十專城居爲人潔白晢鬑鬑頗有鬚盈盈公府歩¶
冉冉府中趨坐中數千人皆言夫壻殊(三解前有豔辭/曲後有趨○右)¶
<pb:KR4h0107_WYG_016-5b>¶
(一曲魏/樂所奏)¶
　　　　同前　　　　　　　　楚辭鈔¶
今有人山之阿被服薜荔帶女羅既含睇又宜笑子戀¶
慕予善窈窕乗赤豹從文狸辛夷車駕結桂旗被石蘭¶
帶杜衡折芳㧞荃遺所思處幽室終不見天路險艱獨¶
後來表獨立山之上雲何容容而在下杳𡨕𡨕羌晝晦¶
東風飄颻神靈雨風瑟瑟木□□思念公子徒以憂(右/一)¶
(曲魏晉/樂所奏)¶
<pb:KR4h0107_WYG_016-6a>¶
　　　吟嘆曲¶
　　　　王子喬¶
王子喬參駕白鹿雲中遨參駕白鹿雲中遨下遊來王¶
子喬參駕白鹿上至雲戲遊遨上建逋隂廣里踐近髙¶
結仙宫過謁三台東遊四海五嶽上過蓬萊紫雲臺三¶
王五帝不足令令我聖朝應太平養民若子事父眀當¶
究天祿永康寧玉女羅坐吹笛簫嗟行聖人遊八極鳴¶
吐衘福翔殿側聖主享萬年悲吟皇帝延壽命(右一曲/魏晉樂)¶
<pb:KR4h0107_WYG_016-6b>¶
(所/奏)¶
　　　平調曲¶
　　　　長歌行¶
靑靑園中葵朝露待日晞陽春布德澤萬物生光輝常¶
恐秋節至焜黃華葉衰百川東到海何時復西歸少壯¶
不努力老大徒傷悲¶
　　　　同前二首(樂府通作一首嚴滄浪云岧岧山/上亭以下其義不同當别爲一首)¶
　　　　　(也/)¶
<pb:KR4h0107_WYG_016-7a>¶
仙人騎白鹿髪短耳何長導我上太華攬芝獲赤幢來¶
到主人門奉藥一玉箱主人服此藥身體(一有/一字)日康彊¶
髪白復(一無/復字)更黒延年壽命長¶
岧岧山上亭皎皎雲間星遠望使心思遊子戀所生驅¶
車出北門遥觀洛陽城凱風吹長棘夭夭枝葉傾黃鳥¶
飛相追咬咬弄音聲竚立望西河泣下沾羅纓(藝文類/聚載魏)¶
(文帝眀津詩與此/大同而逸其半)¶
　　　　君子行(曹子建集/亦載此首)¶
<pb:KR4h0107_WYG_016-7b>¶
君子防未然不處嫌疑間𤓰田不納履李下不正冠嫂¶
叔不親授長㓜不比肩勞謙得其柄和光甚獨難周公¶
下白屋吐哺不及餐一沐三握髪後世稱聖賢¶
　　　淸調曲¶
　　　　豫章行¶
白楊初生時乃在豫章山上葉摩靑雲下根通黃泉涼¶
秋八九月山客持斧斤我(闕/)何皎皎梯落(闕/)　　根株¶
巳斷絶顛倒巖石間大匠持斧繩鋸墨齊兩端一驅四¶
<pb:KR4h0107_WYG_016-8a>¶
五里枝葉自相捐(闕/)　　　　㑹爲舟船燔身在洛陽¶
宫根在豫章山多謝枝與葉何時復相連吾生百年(闕/)¶
自(闕/)　　俱何意萬人巧使我離根株(右一曲晉/樂所奏)¶
　　　　董逃行¶
　　(崔豹古今註曰董逃歌後漢游童所作也時有董/卓作亂卒以逃亡後人習之以為歌章樂府奏之)¶
　　(以為警/誡云)¶
吾欲上謁從高山山頭危險道路難遥望五嶽端黃金¶
爲闕班璘但見芝草葉落紛紛(一/解)百鳥集來如烟山獸¶
<pb:KR4h0107_WYG_016-8b>¶
紛綸麟辟邪其端鵾雞聲鳴但見山獸援戲相拘攀(二/解)¶
小復前行玉堂未心懷流還傳教出門來門外人何求¶
所言欲從聖道求一得命延(三/解)教敇凡吏受言採取神¶
藥若木端玉兎長跪擣藥蝦蟇丸奉上陛下一玉柈服¶
此藥可得神仙(四/解)服爾神藥莫不歡喜陛下長生老壽¶
四面肅肅稽首天神擁護左右陛下長與天相保守(五/解)¶
　　　　相逢行¶
　　(一曰相逢狹路間行樂府解/題曰古辭文意與雞鳴曲同)¶
<pb:KR4h0107_WYG_016-9a>¶
相逢狹路間道隘不容車不知何年少夾轂問君家君¶
家誠易知易知復難忘黃金爲君門白玉爲君堂堂上¶
置樽酒作使邯鄲倡中庭生桂樹華燈何煌煌兄弟兩¶
三人中子爲侍郎五日一來歸道上自生光黃金絡馬¶
頭觀者盈道傍入門時左顧但見䨇鴛鴦鴛鴦七十二¶
羅列自成行音聲何噰噰鶴鳴東西廂大婦織綺羅中¶
婦織流黃小婦無所爲挾瑟上高堂丈人且安坐調絲¶
方未央(右一曲晉/樂所奏)¶
<pb:KR4h0107_WYG_016-9b>¶
　　　　長安有狹斜行¶
長安有狹斜狹斜不容車適逢兩少年夾轂問君家君¶
家新市傍易知復難忘大子二千石中子孝亷郎小子¶
無官職衣冠仕洛陽三子俱入室室中自生光大婦織¶
綺紵中婦織流黃小婦無所爲挾琴上高堂丈人且徐¶
徐調弦詎未央¶
　　　瑟調曲¶
　　　　善哉行¶
<pb:KR4h0107_WYG_016-10a>¶
　　(此篇宋書樂志亦作古辭或以此為子建詩按子/建擬善哉行為日苦短云當來日大難則此非子)¶
　　(建作/矣)¶
來日大難口燥唇乾今日相樂皆當喜歡(一/解)經歴名山¶
芝草飜飜仙人王喬奉藥一丸(二/解)自惜袖短内手知寒¶
慚無靈輒以報趙宣(三/解)月沒參橫北斗䦨干親交在門¶
饑不及餐(四/解)歡日尚少戚日苦多以何忘憂彈箏酒歌¶
(五/解)淮南八公要道不煩參駕六龍遊戲雲端(六解○右/一曲魏樂)¶
(所/奏)¶
<pb:KR4h0107_WYG_016-10b>¶
　　　　隴西行¶
　　(王僧虔技錄云隴西行歌武帝碣石文帝夏門/二篇通典曰秦置隴西郡以居隴坻之西為名)¶
天上何所有歷歷種白榆桂樹夾道生靑龍對道隅鳳¶
凰鳴啾啾一母將九雛顧視世間人爲樂甚獨殊好婦¶
出迎客顔色正敷愉伸腰再拜跪問客平安不請客北¶
堂上坐客氊氍毹淸白各異樽酒上正&KR0990;䟽酌酒持與¶
客客言主人持却略再拜跪然後持一杯談笑未及竟¶
左顧敕中厨促令辦麤飯慎莫使稽留廢禮送客出盈¶
<pb:KR4h0107_WYG_016-11a>¶
盈府中趨送客亦不逺足不過門樞取婦得如此齊姜¶
亦不如健婦持門戸亦勝一丈夫(此篇之辭前後不屬/首四句乃與歩出夏)¶
(門行同而/辭意復備)¶
　　　　歩出夏門行¶
邪徑過空廬好人常獨居卒得神仙道上與天相扶過¶
謁王父母乃在太山隅離天四五里道逢赤松俱攬轡¶
爲我御将吾天上遊天上何所有歴歴種白榆桂樹夾¶
道生靑龍對伏趺¶
<pb:KR4h0107_WYG_016-11b>¶
　　　　折楊柳行(宋書作/大曲)¶
默默施行違厥罰隨事來末喜殺龍逢桀放於鳴條(一/解)¶
祖伊言不用紂頭懸白旄指鹿用爲馬胡亥以䘮軀(二/解)¶
夫差臨命絶乃云負子胥戎王納女樂以亡其由余璧¶
馬禍及虢二國俱爲墟(三/解)三夫成市虎慈母投杼趨卞¶
和之刖足接輿歸草廬(四解○䂖一曲/晉魏樂所奏)¶
　　　　西門行(宋書作/大曲)¶
出西門歩念之今日不作樂當待何時(一/解)夫爲樂爲樂¶
<pb:KR4h0107_WYG_016-12a>¶
當及時何能坐愁怫鬱當復待來兹(二/解)飲醇酒炙肥牛¶
請呼心所歡可用解愁憂(三/解)人生不滿百常懷千歳憂¶
晝短苦夜長何不秉燭遊(四/解)自非仙人王子喬計㑹壽¶
命難與期自非仙人王子喬計㑹壽命難與期(五/解)人壽¶
非金石年命安可期貪財愛惜費但爲後世嗤(六解○/右一曲)¶
(晉樂/所奏)¶
出西門歩念之今日不作樂當待何時逮爲樂逮爲樂¶
當及時何能愁怫鬱當復待來玆釀美酒炙肥牛請呼¶
<pb:KR4h0107_WYG_016-12b>¶
心所懽可用解憂愁人生不滿百常懷千嵗憂晝短苦¶
夜長何不秉燭逰遊行去去如雲除弊車羸馬爲自儲¶
(右一曲/本辭)¶
　　　　東門行(宋書作/大曲)¶
出東門不顧歸來入門悵欲悲盎中無斗儲還視桁(下/浪)¶
(反/)上無懸衣(一/解)拔劒出門去兒女牽衣啼他家但願富¶
貴賤妾與君共餔糜(二/解)共餔糜上用倉浪天故下爲黃¶
口小兒今時淸廉難犯教言君復自愛莫爲非(三/解)今時¶
<pb:KR4h0107_WYG_016-13a>¶
淸廉難犯教言君復自愛莫爲非行吾去爲遲平慎行¶
望君歸(四解○右一/曲晉樂所奏)¶
出東門不顧歸來入門悵欲悲盎中無斗米儲還視架¶
上無懸衣拔劒東門去舎中兒母(一作/女)牽衣啼他家但¶
願富貴賤妾與君共餔糜上用倉浪天故下當用此黃¶
口兒今非咄行吾去爲遲白髪時下難久居(右一曲/本辭)¶
　　　　婦病行¶
婦病連年累嵗傳呼丈人前一言當言未及得言不知¶
<pb:KR4h0107_WYG_016-13b>¶
淚下一何翩翩屬累君兩三孤子莫我兒饑且寒有過¶
慎莫笡笞行當折揺思復念之亂曰抱時無衣襦復無¶
裏閉門塞牖舎孤兒到市道逢親交泣坐不能起從乞¶
求與孤買餌對交啼泣淚不可止我欲不傷悲不能巳¶
探懷中錢持授交入門見孤啼索其母抱徘徊空舎中¶
行復爾耳弃置勿復道¶
　　　　孤兒行¶
　　(孤兒生行一曰孤兒行古詞言孤兒為兄嫂所/苦難與久居也歌録曰孤兒生行亦曰放歌行)¶
<pb:KR4h0107_WYG_016-14a>¶
孤兒生孤子遇生命獨當苦父母在時乘堅車駕駟馬¶
父母巳去兄嫂令我行賈南到九江東到齊與魯臘月¶
來歸不敢自言苦頭多蟣虱面目多塵大兄言辦飯大¶
嫂言視馬上高堂行取殿下堂孤兒淚下如雨使我朝¶
行汲暮得水來歸手爲錯足下無菲(一作/扉)愴愴履霜中¶
多蒺藜拔斷蒺藜腸肉中愴欲悲淚下渫渫淸涕纍纍¶
冬無複襦夏無單衣居生不樂不如早去下從地下黃¶
泉春氣動草萌芽三月蠶桑六月收瓜将是瓜車來到¶
<pb:KR4h0107_WYG_016-14b>¶
還家瓜車反覆助我者少㗖瓜者多願還我蔕兄與嫂¶
嚴獨且急歸當興校計亂曰里中一何譊譊願欲寄尺¶
書将與地下父母兄嫂難與久居¶
　　　　鴈門太守行¶
　　(古今樂錄曰王僧䖍技録云鴈門太守行歌古洛/陽令一篇後漢書曰王渙字稚子廣漢郪人也父)¶
　　(順安定太守渙敦儒學習書讀律舉茂才除温令/遷兗州刺史坐考妖言不實論嵗餘拜侍御史還)¶
　　(為洛陽令政平訟理發摘姦伏如神元興初病卒/百姓咨嗟男女老壯相與奠醊以千數為立祠安)¶
　　(陽亭西毎食輙絃歌而薦之按其歌詞歴述渙/本末與本傳合而題云鴈門太守行所未詳也)¶
<pb:KR4h0107_WYG_016-15a>¶
孝和帝在時洛陽令王君本自益州廣漢蜀民少行宦¶
學通五經論(一/解)明知法令歷世衣冠從温補洛陽令治¶
行致賢擁護百姓子飬萬民(二/解)外行猛政内懷慈仁文¶
武備具料民富貧移惡子姓(宋書有名/五二字)篇著里端(三/解)傷¶
殺人比伍同罪對門禁鍪矛八尺捕輕薄少年加笞決¶
罪詣馬市論(四/解)無妄發賦念在理寃敇吏正獄不得苛¶
煩財用錢三十買繩禮(一作/理)竿(五/解)賢哉賢哉我縣王君¶
臣吏衣冠奉事皇帝功曹主簿皆得其人(六/解)臨部居職¶
<pb:KR4h0107_WYG_016-15b>¶
不敢行恩淸身苦體夙夜勞勤治有能名遠近所聞(七/解)¶
天年不遂早就奄昏爲君作祠安陽亭西欲令後世莫¶
不稱傳(八解樂右一/曲晉  所奏)¶
　　　　豔歌何嘗行二首(一曰飛鵠行/宋書作大曲)¶
飛來䨇白鵠乃從西北方十十五五羅列成行妻卒被¶
病行不能相隨五里一返顧六里一徘徊吾欲銜汝去¶
口噤不能開吾欲負汝去毛羽何摧頽樂哉新相知憂¶
來生别離躇躊顧羣侶淚下不自知¶
<pb:KR4h0107_WYG_016-16a>¶
念與君離别氣結不能言各各重自愛道逺歸還難妾¶
當守空房閉門下重關若生當相見亡者㑹黃泉今日¶
樂相樂萬歳期延年(樂府作延年萬歳期○廣文選飛/鵠行曰飛來䨇白鵠乃從西北來)¶
(十十将五五羅列行不齊忽然卒疲病不能飛相隨五/里一返顧六里一徘徊吾欲銜汝去口噤不能開吾欲)¶
(負汝去羽毛日摧頽樂哉心相知憂來生别離踟/蹰顧羣侶淚落縱横垂今日樂相樂延年萬歳期)¶
　　　　豔歌行¶
翩翩堂前燕冬藏夏來見兄弟兩三人流宕在他縣故¶
衣誰當(一作/為)補新衣誰當綻頼得賢主人覽取爲吾組¶
<pb:KR4h0107_WYG_016-16b>¶
夫壻從門來斜倚西北眄語卿且勿眄水清石自見石¶
見何纍纍逺行不如歸¶
　　　　同前¶
南山石嵬嵬松栢何離離上枝拂靑雲中心十數圍洛¶
陽發中梁松樹竊自悲斧鋸截是松松樹東西摧持作¶
四輪車載至洛陽宫觀者莫不歎問是何山材誰能刻¶
鏤此公輸與魯班被之用丹漆薰用蘇合香本是南山¶
松今爲宫殿梁¶
<pb:KR4h0107_WYG_016-17a>¶
　　　楚調歌¶
　　　　怨詩行(一曰怨/詩行歌)¶
天德悠且長人命一何促百年未幾時奄若風吹燭嘉¶
賔難再遇人命不可續齊度遊四方各繫太山録人間¶
樂未央忽然歸東嶽當湏盪中情遊心恣所欲¶
　　　大曲¶
　　　　滿歌行¶
爲樂未幾時遭時嶮巇逢此百罹伶丁荼毒愁苦難爲¶
<pb:KR4h0107_WYG_016-17b>¶
遥望極辰天曉月移憂來塡心誰當我知戚戚多思慮¶
耿耿殊不寧禍福無形惟念古人遜位躬耕遂我所願¶
以兹自寧自鄙棲棲守此末榮暮秋烈風昔蹈滄海心¶
不能安攬衣瞻夜北斗䦨干星漢照我去自無他奉事¶
二親勞心可言窮逹天爲智者不愁多爲少憂安貧樂¶
道師彼荘周遺名者貴子遐同遊往者二賢名垂千秋¶
飲酒歌舞樂復何須照視日月日月馳驅轗軻人間何¶
有何無貪財惜費此一何愚鑿石見火居代㡬時爲當¶
<pb:KR4h0107_WYG_016-18a>¶
懽樂心得所喜安神養性得保遐期(右一曲/本辭)¶
爲樂未㡬時遭世險巇逢此百罹零丁荼毒愁懣難支¶
遥望辰極天曉月移憂來塡心誰當我知(一/解)戚戚多思¶
慮耿耿不寧禍福無形唯念古人遜位躬耕遂我所願¶
以玆自寧自鄙山棲守此一榮(二/解)暮秋烈風起西蹈滄¶
海心不能安攬衣起瞻夜北斗䦨干星漢照我去去自¶
無他奉事二親勞心可言(三/解)窮逹天所爲智者不愁多¶
爲少憂安貧樂正道師彼莊周遺名者貴子熈同巘往¶
<pb:KR4h0107_WYG_016-18b>¶
者二賢名垂千秋(四/解)飲酒歌舞不樂何須善哉照觀日¶
月日月馳驅轗軻世間何有何無貪財惜費此何一愚¶
命如鑿石見火居世竟能㡬時但當歡樂自娛盡心極¶
所嬉怡安善養君徳性百年保此期頥(飲酒下為趨○/右一曲晉樂所)¶
(奏/)¶
　　舞曲歌辭　　雜舞¶
　　　淮南王篇(樂府列在/晉拂舞歌)¶
　　(漢武帝故事曰淮南王安好神仙招方術之士能/為雲雨百姓傳云淮南王得天子夀無極帝心惡)¶
<pb:KR4h0107_WYG_016-19a>¶
　　(之使覘王云能致仙人與共遊處變化無常又能/隱形飛行服氣不食帝聞而喜欲受其道王不肯)¶
　　(傳帝怒将誅焉王知之出令與羣臣因不知所之/樂府解題曰古詞淮南王自言尊實言安仙去)¶
淮南王自言尊百尺高樓與天連後園鑿井銀作牀金¶
瓶素綆汲寒漿汲寒漿飲少年少年窈窕何能賢揚聲¶
悲歌音絶天我欲渡河河無梁願化䨇黄鵠還故鄉還¶
故鄉入故里徘徊故鄉苦身不巳繁舞寄聲無不㤗徘¶
徊桑梓遊天外¶
　　　鐸舞歌詩¶
<pb:KR4h0107_WYG_016-19b>¶
　　　　聖人制禮樂篇¶
　　(晉書樂志曰鐸舞詩二篇陳於元㑹唐書樂志曰/鐸舞漢曲也古今樂錄曰鐸舞者所持也木鐸制)¶
　　(法度以號令天下故取以為名古鐸舞曲有聖/人制禮樂一篇聲辭雜寫不復可辨相傳如此)¶
昔皇文武邪彌彌舎善誰吾時吾行許帝道銜來治路¶
萬邪治路萬邪赫赫意黄運道吾治路萬邪善道明邪¶
金邪善道明邪金邪帝邪近帝武武邪邪聖皇八音偶¶
邪尊來聖皇八音及來儀(宋書/作義)邪同邪烏及來義邪善¶
草供國吾咄等邪烏近帝邪武邪近帝武邪武邪應節¶
<pb:KR4h0107_WYG_016-20a>¶
合用武邪尊邪應節合用酒期義邪同邪酒期義邪善¶
草供國吾咄等邪烏近帝邪武邪近帝武武邪邪下音¶
足木上爲鼓義邪應衆義邪樂邪邪延否巳邪烏巳禮¶
祥咄等邪烏素女有絶其聖烏烏武邪¶
　　　巾舞歌詩¶
　　(唐書樂志曰公莫舞晉宋謂之巾舞其說云漢髙/祖與項籍㑹鴻門項荘舞劒将殺髙祖項伯亦舞)¶
　　(以袖隔之且語荘云公莫苦楚人相呼曰公言公/莫害漢王也漢人徳之故舞用巾以像項伯衣袖)¶
　　(之遺式古今樂録曰巾舞/古有歌辭訛異不可解)¶
<pb:KR4h0107_WYG_016-20b>¶
吾不見公莫時吾何嬰公來嬰姥時吾哺聲何爲茂時¶
爲來嬰當恩吾眀月之士轉起吾何嬰上來嬰轉去吾¶
哺聲何爲土轉南來嬰當去吾城上羊下食草吾何嬰¶
下來吾食草吾哺聲汝何三年鍼縮何來嬰吾亦老吾¶
平平門滛涕下吾何嬰何來嬰涕下吾哺聲昔結吾馬¶
客來嬰吾當行吾度四州洛四海吾何嬰海何來嬰四¶
海吾哺聲熇西馬頭香來嬰吾洛道吾治五丈度汲水¶
吾意邪哺誰當求兒母何意零邪錢健歩哺誰當吾求¶
<pb:KR4h0107_WYG_016-21a>¶
兒母何吾哺聲三鍼一發交時還弩心意何零意弩心¶
遥來嬰弩心哺聲復相頭巾意何零何邪相哺頭巾相¶
吾來嬰頭巾母何何吾復來推排意何零相哺推相來¶
嬰推非母何吾復車輪意何零子以邪相哺轉輪吾來¶
嬰轉母何吾使君去時意何零子以邪使君去時使來¶
嬰去時母何吾思君去時意何零子以邪思君去時思¶
來嬰母去時母何何吾吾¶
　　散樂¶
<pb:KR4h0107_WYG_016-21b>¶
　　　俳歌辭¶
　　(一曰侏儒導自古有之盖倡優戲也南齊書樂志/曰侏儒導舞人自歌之古辭俳歌八曲前一篇二)¶
　　(十二句今侏儒所歌擿取之也古今樂錄曰梁三/朝樂第十六設俳技歌云見俳不語言俳澀所俳)¶
　　(作一起四坐敬止馬無懸蹄牛無上齒駱/駝無角奮迅兩耳半拆薦博四角㳟跱)¶
俳不言不語呼俳噏所俳適一起狼率不止生㧞牛角¶
摩斷膚耳馬無懸蹄牛無上齒駱駝無角奮迅兩耳¶
　¶
　古詩紀卷十六¶
