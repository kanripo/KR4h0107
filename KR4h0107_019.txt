# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:24.490029
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷十九
<pb:KR4h0107_WYG_019-1a>¶
欽定四庫全書¶
　古詩紀巻十九　　　　　明　馮惟訥　撰¶
漢第九¶
　無名氏¶
　　諺語(附/)¶
　　　楚人諺¶
　　(漢書曰季布為任/俠有名楚人諺曰)¶
得黃金百不如得季布諾¶
<pb:KR4h0107_WYG_019-1b>¶
　　　逐彈丸¶
　　(西京雜記曰韓嫣好彈以金爲丸一日所失者十/餘長安為之語云云京師兒童每聞嫣出彈輙隨)¶
　　(之望丸所落/便拾取焉)¶
苦饑寒逐彈丸¶
　　　紫宫諺¶
　　(漢書曰李延年善歌能爲新聲/與女弟俱幸武帝時人語曰)¶
一雌復一雄䨇飛入紫宫¶
　　　路温舒引諺¶
<pb:KR4h0107_WYG_019-2a>¶
　　(初孝武之世張湯趙禹之屬條定法令/禁網寢宻宣帝時廷尉史路温舒上書)¶
畫地爲獄議不入刻木爲吏期不對¶
　　　崔寔引里語¶
　　(政論曰每詔書所欲禁絶雖重懇惻罵/詈極筆猶復廢捨終無悛意故里諺曰)¶
州郡記如霹靂得詔書但掛壁¶
　　　東家棗¶
　　(漢書曰王吉少時居長安其東家有棗樹垂吉庭/中吉婦取以啖吉吉知而去婦東家聞欲伐其樹)¶
　　(鄰里止之因請吉還婦為之語云云吉字/子陽瑯琊臯虞人昭帝時為博士諫大夫)¶
<pb:KR4h0107_WYG_019-2b>¶
東家棗樹王陽婦去東家棗完去婦復還¶
　　　鄒魯諺¶
　　(漢書曰韋賢少子𤣥成復以眀/經歷位至丞相故鄒魯諺曰)¶
遺子黄金滿籯不如一經¶
　　　諸葛豐¶
　　(漢書曰諸葛豐元帝擢爲司𨽻/校尉刺舉無所避京師語曰)¶
間何闊逢諸葛¶
　　　三王¶
<pb:KR4h0107_WYG_019-3a>¶
　　(漢書曰成帝時王吉子駿為京兆尹試以政事先/是京兆有趙廣漢張敞王尊王章至駿皆有能名)¶
　　(故京師/稱曰)¶
前有趙張後有三王¶
　　　五鹿¶
　　(漢書曰少府五鹿充宗貴幸爲梁丘易元帝好之/欲考其異同令與諸易家論充宗辨口諸儒莫能)¶
　　(抗有薦朱雲者召入攝齊登堂抗首/而請音動左右故諸儒為之語曰)¶
五鹿嶽嶽朱雲折其角¶
　　　谷樓¶
<pb:KR4h0107_WYG_019-3b>¶
　　(漢書曰樓䕶字君卿精辯論議常依名節聽之者/皆竦與谷永俱為五侯上客長安號云云言其見)¶
　　(信用/也)¶
谷子雲筆札樓君卿喉舌¶
　　　張文¶
　　(漢書曰成帝為太子及即位以張禹論語為師以/上難數封以問經爲論語章句獻之諸儒為之語)¶
　　(云云由是學者多/從張氏餘家寖㣲)¶
不欲爲論念張文¶
　　　楊伯起¶
<pb:KR4h0107_WYG_019-4a>¶
　　(東觀漢記曰楊震少學受歐陽尚書於太常/桓郁經眀博覽無不窮究諸儒為之語曰)¶
關西孔子楊伯起¶
　　　幘如屋¶
　　(蔡邕獨斷曰古幘無巾王/莽頭秃乃始施巾故語曰)¶
莽頭秃幘如屋¶
　　　投閣¶
　　(漢書曰王莽簒位後復上符命者莽盡誅之時揚/雄校書天祿閣使者欲收雄雄恐乃從閣自投㡬)¶
　　(死京師為/之語曰)¶
<pb:KR4h0107_WYG_019-4b>¶
惟寂惟莫自投于閣爰清爰靜無作符命¶
　　　杜陵蔣翁¶
　　(稽康髙士傳曰蔣詡字元卿杜陵人為兖州刺史/王莾為宰衡詡奏事到灞上稱病不進歸杜陵荆)¶
　　(棘塞門舎中三徑終/身不出時人諺曰)¶
楚國二龔不如杜陵蔣翁¶
　　　竈下養¶
　　(東觀漢記曰更始在長安所授官爵皆/羣小賈人或膳夫庖人長安為之語曰)¶
竈下養中郎將爛羊胃騎都尉爛羊頭關内侯¶
<pb:KR4h0107_WYG_019-5a>¶
　　　南陽諺¶
　　(後漢書曰南陽太守杜詩政治清平百姓便之又/脩治陂池廣拓土田郡内比室殷足時人以方召)¶
　　(信臣南陽/為之語曰)¶
前有召父後有杜母¶
　　　戴侍中¶
　　(謝承後漢書曰戴慿徴博士詔公卿大㑹羣臣皆/就席慿獨立世祖問其意對曰博士說經皆不如)¶
　　(臣而坐居臣上是以不得就席帝令與諸儒難說/帝善之後正旦朝賀令羣臣說經更相難詰義有)¶
　　(不通輙奪其席以益通者慿遂/重坐五十餘席故京師語曰)¶
<pb:KR4h0107_WYG_019-5b>¶
解經不窮戴侍中(一曰說不/窮戴侍中)¶
　　　井大春¶
　　(嵇康髙士傳曰井丹字大春扶風/郿人博學髙論京師為之語曰)¶
五經紛綸井大春¶
　　　劉太常¶
　　(華嶠後漢書曰劉愷為太常論/議常引正大義諸儒為之語曰)¶
難經伉伉劉太常¶
　　　楊子行¶
<pb:KR4h0107_WYG_019-6a>¶
　　(續漢書曰楊政字子/行少好學京師語曰)¶
說經鏗鏗楊子行¶
　　　許叔重¶
　　(續漢書曰許愼字叔重性淳篤少博學/經籍馬融常推敬之時人為之語曰)¶
五經無䨇許叔重¶
　　　馮仲文¶
　　(三輔決録曰馮豹字仲文後母遇/之甚酷豹事之愈謹時人為之語)¶
道徳彬彬馮仲文¶
<pb:KR4h0107_WYG_019-6b>¶
　　　江夏黃童¶
　　(後漢黃香字文彊江夏人博/學經典究精道術京師號曰)¶
天下無䨇江夏黃童¶
　　　白眉¶
　　(襄陽耆舊傳曰蜀馬良字季常冝城人也兄弟五/人並有才名鄉里為之諺良眉中有白毛故以稱)¶
　　(之/)¶
馬氏五常白眉最艮¶
　　魯國孔氏¶
<pb:KR4h0107_WYG_019-7a>¶
　　(孔叢子曰子和二子長曰長彦次曰季彦甘貧味/道研精墳典十餘年間㑹徒數百故時人為之語)¶
　　(曰/)¶
魯國孔氏好讀經兄弟講誦皆可聽學士來者有聲名¶
不過孔氏那得成¶
　　　胡伯始¶
　　(太傅胡廣周流四方三十餘年歴仕六帝禮任極/優練逹故事明解朝章雖無謇謇直言之風屢有)¶
　　(補闕之益故/京師諺曰)¶
萬事不理問伯始天下中庸有胡公(廣字/伯始)¶
<pb:KR4h0107_WYG_019-7b>¶
　　　避驄¶
　　(後漢書曰桓典字公雅靈帝時爲侍御史是時宦/官秉政典執正無所囘避常乗驄馬京師畏憚爲)¶
　　(之語/曰)¶
行行且止避驄馬御史¶
　　　考城諺¶
　　(後漢書曰仇覽字季智一名香陳畱考城人為蒲/亭長初到亭有陳元之母詣覽告元不孝覽以善)¶
　　(言勸慰之母聞感悔涕泣而去覽乃親到元家與/其母子飲因爲陳人倫孝行譬以禍福元卒成孝)¶
　　(子鄉邑爲/之諺曰)¶
<pb:KR4h0107_WYG_019-8a>¶
父母何在在我庭化我鳲梟哺所生¶
　　　朱伯厚¶
　　(後漢書曰朱震字伯厚為州從/事奏濟隂太守賊罪之數諺曰)¶
車如鷄栖馬如狗疾如風朱伯厚¶
　　　太常妻¶
　　(應劭漢官曰北海周澤爲太常恒齋其妻憐其年/老疲病窺宂問之澤大怒以為干齋椽吏扣頭爭)¶
　　(之不聽遂收送詔獄并自/劾論者非其激發諺曰)¶
居世(一作/代)不諧爲太常妻一歲三百六十日三百五十¶
<pb:KR4h0107_WYG_019-8b>¶
九日齋一日不齋醉如泥既作事復低迷¶
　　　縫掖(自此至作奏語並見太平御覧其中有世/代不詳者御覽雜置漢人中俟再考訂又)¶
　　(續漢書曰皇甫䂓安定鄉人有以貨買鴈門太守/者亦還家書刺謁䂓䂓卧不迎有頃曰王符在門)¶
　　(䂓驚遽而起倒屣出/迎時人為之語曰)¶
徒見二千石不如一縫掖¶
　　　荀氏八龍¶
　　(續漢書曰荀爽字慈眀幼而好學躭思經/書慶弔不行徴命不應潁川為之語曰)¶
荀氏八龍慈眀無䨇¶
<pb:KR4h0107_WYG_019-9a>¶
　　　公沙六龍¶
　　(袁山松後漢書曰公沙/穆有六子時人號曰)¶
公沙六龍天下無䨇¶
　　　帳下壯士¶
　　(江表傳曰典韋容貎魁傑名冠三軍其/所持手㦸長㡬一尋軍中為之語曰)¶
帳下壯士有典君手持䨇㦸八十斤¶
　　　郭君¶
　　(江表傳曰郭典字君業爲鉅鹿太守與中郎將董/卓攻黄巾賊張寶於曲陽典作圍塹卓不肯典獨)¶
<pb:KR4h0107_WYG_019-9b>¶
　　(於西當賊之衝晝夜進攻寶由/是城守不敢出時人為之語曰)¶
郭君圍塹董將不許㡬令狐狸化爲豺虎頼我郭君不¶
畏強禦轉機之間敵爲窮虜猗猗惠君保完疆土¶
　　　柳伯騫¶
　　(江表傳曰栁琮字伯騫所㧞進皆/為時所稱致位牧守鄉里為諺曰)¶
得黃金一笥不如爲柳伯騫所識¶
　　　繆文雅¶
　　(皇甫謐逹士傳曰繆斐字文雅代修儒學繼踵六/博士以經行修眀學士稱之故時人為之語曰)¶
<pb:KR4h0107_WYG_019-10a>¶
素車白馬繆文雅¶
　　　許偉君¶
　　(陳畱風俗傳曰許晏字偉君授魯詩於瑯/琊王改學曰許氏章句列在儒林故諺曰)¶
殿上成羣許偉君¶
　　　王君公¶
　　(語林曰王君公遭亂不去/儈牛自隠時人爲之語曰)¶
避世墻東王君公(髙士傳曰君公眀易爲郎數言事/不用免歸詐狂儈牛口無二價也)¶
　　　時人語¶
<pb:KR4h0107_WYG_019-10b>¶
　　(曹操别傳曰呂布驍勇且/有駿馬時人為之語曰)¶
人中有呂布馬中有赤兎¶
　　　相里諺¶
　　(文士傳曰畱侯七世孫張讚字子/卿初居吳縣相人里時人諺曰)¶
相里張多賢良積善應子孫昌¶
　　　袁文開¶
　　(英雄記曰袁紹父成字文開貴盛自梁/冀以下皆與交言無不從京師諺曰)¶
事不諧詣文開¶
<pb:KR4h0107_WYG_019-11a>¶
　　　五門¶
　　(三輔决録曰五門子孫凡民之五門今在河南西/四十里澗穀洛三水之交傳聞馬氏兄弟五人共)¶
　　(居此地作五門客舎因以為名/主養猪賣豚故民為之語曰)¶
苑中三公館下二卿五門嚾嚾但聞豚聲¶
　　　賈偉節¶
　　(三輔決録曰賈彪兄弟三人並/有髙名彪最優故天下稱曰)¶
賈氏三虎偉節最怒¶
　　　作奏¶
<pb:KR4h0107_WYG_019-11b>¶
　　(邯鄲氏笑林曰桓帝時有人辟公府掾者倩人作/奏記文人不能爲作因語曰梁國葛龔者先善為)¶
　　(記文自可為用不煩更作遂從人言冩記文不/去龔名姓府公大驚不答而罷歸故時人語曰)¶
作奏雖工宜去葛龔¶
　　　李鱗甲¶
　　(江表傳曰諸葛亮表都尉李嚴嚴少為郡/職吏用性深剋茍利其身鄉里為嚴諺曰)¶
難可狎李鱗甲¶
　　　諸葛諺¶
　　(晉漢春秋曰諸葛亮卒楊儀整/軍而出宣王不逼百姓諺曰)¶
<pb:KR4h0107_WYG_019-12a>¶
死諸葛走生仲逹¶
　¶
　¶
　¶
　¶
　¶
　¶
　¶
<pb:KR4h0107_WYG_019-12b>¶
　¶
　¶
　¶
　¶
　¶
　¶
　¶
　古詩紀巻十九¶
