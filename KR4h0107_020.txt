# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:24.509284
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷二十
<pb:KR4h0107_WYG_020-1a>¶
欽定四庫全書¶
　古詩紀巻二十　　　　　明　馮惟訥　撰¶
漢第十¶
　無名氏¶
　　　古詩十九首¶
　　(鍾嶸詩品曰古詩體源出於國風陸機所擬十四/首文温以麗意悲而逺驚心動魄可謂㡬乎一字)¶
　　(千金其外去者日以疎四十五首雖多哀怨頗為/總雜舊疑是建安中曺王所製客從逺方來橘柚)¶
　　(垂華實亦為驚絶矣人代/冥滅而清音獨逺悲夫)¶
<pb:KR4h0107_WYG_020-1b>¶
行行重行行與君生别離相去萬里餘各在天一涯道¶
路阻且長㑹靣安可知(一作/期)胡馬依北風越鳥巢南枝¶
相去日巳逺衣帶日巳緩浮雲蔽白日遊子不顧返思¶
君令人老嵗月忽巳晚棄捐勿復道努力加餐飯¶
青青河畔草鬱鬱園中栁盈盈樓上女皎皎當窓牖娥¶
娥紅粉粧纎纎出素手昔為倡家女今為蕩子婦蕩子¶
行不歸空牀難獨守(玉臺作/枚乗)¶
青青陵上栢磊磊澗中石人生天地間忽如逺行客斗¶
<pb:KR4h0107_WYG_020-2a>¶
酒相娛樂聊厚不為薄驅車策駑馬㳺戲宛與洛洛中¶
何鬱鬱冠帶自相索長衢羅夹巷王侯多第宅兩宫遥¶
相望雙闕百餘尺極宴娛心意戚戚何所廹¶
今日良宴㑹歡樂難具陳彈筝奮逸響新聲玅入神令¶
徳唱高言識曲聽其真齊心同所願舍意俱未伸人生¶
寄一世奄忽若飈塵何不策高足先據要路津無為守¶
窮賤轗軻長苦辛¶
西北有高樓上與浮雲齊交疏結綺窓阿閣三重堦上¶
<pb:KR4h0107_WYG_020-2b>¶
有絃歌聲音響一何悲誰能為此曲無乃杞梁妻清商¶
隨風發中曲正徘徊一彈再三嘆慷慨有餘哀不惜歌¶
者苦但傷知音稀願為䨇鴻鵠(善作/嗚鶴)奮趐起高飛(玉臺/作枚)¶
(乗/)¶
渉江采芙蓉蘭澤多芳草采之欲遺誰所思在逺道還¶
顧望舊鄉長路漫浩浩同心而離居憂傷以終老(玉臺/作枚)¶
(乗/)¶
眀月皎夜光促織鳴東壁玉衡指孟冬(補註云/當作秋)衆星何¶
<pb:KR4h0107_WYG_020-3a>¶
歴歴白露霑野草時節忽復易秋蟬鳴樹間𤣥鳥逝安¶
適昔我同門友高舉振六翮不念携手好棄我如遺跡¶
南箕北有斗牽牛不負軛良無盤石固虛名復何益¶
冉冉孤生竹結根㤗山阿與君為新婚兎絲附女蘿兎¶
絲生有時夫婦㑹有宜千里結逺婚悠悠隔山陂思君¶
令人老軒車來何遲傷彼蕙蘭花含英揚光輝過時而¶
不采将隨秋草萎君亮執髙節賤妾亦何為(樂府載此/○文心雕)¶
(龍曰孤竹一/篇傅毅之辭)¶
<pb:KR4h0107_WYG_020-3b>¶
庭中有竒樹緑葉發華滋攀條折其榮将以遺所思馨¶
香盈懐袖路逺莫致之此物何足貴但感别經時(玉臺/作枚)¶
(乗/)¶
迢迢牽牛星皎皎河漢女纎纎擢素手札札㺯機杼終¶
日不成章泣涕零如雨河漢清且淺相去復㡬許盈盈¶
一水間脉脉不得語(玉臺作/枚乗)¶
廻車駕言邁悠悠渉長道四顧何茫茫東風揺百草所¶
遇無故物焉得不速老盛衰各有時立身苦不早人生¶
<pb:KR4h0107_WYG_020-4a>¶
非金石豈能長夀考奄忽隨物化榮名以為寳¶
東城高且長逶迤自相屬迴風動地起秋草凄巳綠四¶
時更變化嵗暮一何速晨風懐苦心蟋蟀傷局促蕩滌¶
放情志何為自結束燕趙多佳人美者顔如玉披服羅¶
裳衣當戸理清曲音響一何悲絃急知柱促馳情整巾¶
帶沉吟聊躑躅思為䨇飛燕銜泥巢君屋(玉臺作/枚乗)¶
驅車上東門遥望郭北墓白楊何蕭蕭松栢夾廣路下¶
有陳死人杳杳即長暮潜寐黄泉下千載永不寤浩浩¶
<pb:KR4h0107_WYG_020-4b>¶
隂陽移年命如朝露人生忽如寄夀無金石固萬嵗更¶
相送聖賢莫能度服食求神仙多為藥所誤不如飲美¶
酒被服紈與素(樂府載此作驅/車上東門行)¶
去者日以(五臣/作巳)疎來者日以親出郭門直視但見丘與¶
墳古墓犁為田松栢搉為薪白楊多悲風蕭蕭愁殺人¶
思還故里閭欲歸道無因¶
生年不滿百常懐千嵗憂晝短苦夜長何不秉燭逰為¶
樂當及時何能待來玆愚者愛惜費但為後世嗤仙人¶
<pb:KR4h0107_WYG_020-5a>¶
王子喬難可與等期¶
凛凛嵗云暮螻蛄夕鳴悲涼風率巳厲逰子寒無衣錦¶
衾遺洛浦同袍與我違獨宿累長夜夢想見容輝良人¶
惟古歡枉駕恵前綏願得常巧笑擕手同車歸既來不¶
湏㬰又不處重闈亮無晨風翼焉能凌風飛眄睞以適¶
意引領遥相睎徙倚懐感傷垂涕沾䨇扉¶
孟冬寒氣至北風何慘慄愁多知夜長仰觀衆星列三¶
五眀月滿四五蟾兎缺客從逺方來遺我一書札上言¶
<pb:KR4h0107_WYG_020-5b>¶
長相思下言乆離别置書懐袖中三嵗字不滅一心抱¶
區區懼君不識察¶
客從逺方來遺我一端綺相去萬餘里故人心尚爾文¶
彩䨇鴛鴦裁為合歡被著(掌呂/反)以長相思縁以結不解¶
以膠投漆中誰能别離此¶
眀月何皎皎照我羅牀幃憂愁不能寐攬衣起徘徊客¶
行雖云樂不如早旋歸出户獨彷徨愁思當告誰引領¶
還入房淚下沾裳衣(玉臺作/枚乗)¶
<pb:KR4h0107_WYG_020-6a>¶
　　　古詩五首¶
上山採蘼蕪下山逢故夫長跪問故夫新人復何如新¶
人雖言(藝文/作云)好未若故人姝顔色類相似(藝文作其/色似相類)手¶
爪不相如新人從門入故人從閣去(叶工/于切)新人工織縑¶
故人工織素(叶孫/祖切)織縑日一匹織素五丈(一作/尺)餘将縑¶
來比素(藝文作持/縑将比素)新人不如故¶
四坐且莫諠願聽歌一言請說銅爐器崔嵬象南山上¶
枝如松栢下根據銅盤雕文各異類離婁自相聫誰能¶
<pb:KR4h0107_WYG_020-6b>¶
為此器公輸與魯班朱火然其中青煙颺其間從風入¶
君懐四坐莫不歡香風難久居空令蕙草殘¶
悲與親友别氣結不能言贈子以自愛道逺㑹見難人¶
生無㡬時顛沛在其間念子棄我去新心有所歡結志¶
青雲上何時復來還¶
穆穆清風至吹我羅衣裾青袍似春草長條隨風舒朝¶
登津梁山褰裳望所思安得抱柱信皎日以為期¶
蘭若生春陽渉冬猶盛滋願言追昔愛情欵感四時美¶
<pb:KR4h0107_WYG_020-7a>¶
人在雲端天路隔無期夜光照𤣥隂長歎念(玉臺/作戀)所思¶
誰謂我無憂積念發狂癡(玉臺作/枚乗)¶
　　　古詩三首¶
橘柚垂華實乃在深山側聞君好我甘竊獨自雕飾委¶
身玉盤中歴年冀見食芳菲不相投青黄忽改色人儻¶
欲我知因君為羽翼¶
十五從軍征八十始得歸道逢鄉里人家中有阿誰遥¶
望是君家松栢冡纍纍兎從狗竇入雉從梁上飛中庭¶
<pb:KR4h0107_WYG_020-7b>¶
生旅穀井上生旅葵烹穀持作飯采葵持作羮羮飯一¶
時熟不知貽阿誰出門東向望淚落沾我衣(亦見梁鼔/角横吹詞)¶
(○呉兢曰此詩晉宋入樂奏之首増四/句名紫驑馬十五從軍征以下古詩也)¶
新樹蘭蕙葩雜用杜蘅草終朝采其華日暮不盈抱采¶
之欲遺誰所思在逺道馨香易銷歇繁華㑹枯槁悵望¶
何所言臨風送懐抱¶
　　　古詩一首¶
歩出城東門遥望江南路前日風雪中故人從此去我¶
<pb:KR4h0107_WYG_020-8a>¶
欲渡河水河水深無梁願為䨇黄鵠高飛還故鄉¶
　　　古詩一首¶
行行隨道經歴山陂馬啖栢葉人啖栢脂不可長飽聊¶
可遏饑¶
　　　擬蘇李詩十首¶
　　　　李陵録别詩八首¶
有鳥西南飛熠熠似蒼鷹朝發天北隅暮聞日南陵欲¶
寄一言去(一作/詞)託之牋綵繒因風附輕翼以遺心藴蒸¶
<pb:KR4h0107_WYG_020-8b>¶
鳥辭路悠長羽翼不能勝意欲從鳥逝駑馬不可乗¶
爍爍三星列拳拳月初生寒凉應節至蟋蟀夜悲鳴晨¶
風動喬木枝葉日夜零逰子暮思歸塞耳不能聽逺望¶
正蕭條百里無人聲豺狼鳴後園虎豹歩前庭逺處天¶
一隅苦困獨零丁親人隨風散歴歴如流星三萍離不¶
結思心獨屏營願得萱草枝以解饑渇情¶
寂寂君子坐奕奕合衆芳温聲何穆穆因風動馨香清¶
言振東序良時著西庠乃命絲竹音列席無高唱悲意¶
<pb:KR4h0107_WYG_020-9a>¶
何慷慨清歌正激揚長哀發華屋四坐莫不傷¶
晨風鳴北林熠燿(一作/熠熠)東南飛願言所相思日暮不垂¶
帷眀月照高樓想見餘光輝𤣥鳥夜過庭髣髴能復飛¶
褰裳路踟蹰彷徨不能歸浮雲日千里安知我心悲思¶
得瓊樹枝以解長渇饑¶
陟彼南山隅送子淇水陽爾行西南逰我獨東北翔猿¶
馬顧悲鳴五歩一徬徨䨇鳬相背飛相逺日已長遠望¶
雲中路想見來圭璋萬里遥相思何益心獨傷隨時愛¶
<pb:KR4h0107_WYG_020-9b>¶
景曜願言莫相忘¶
鍾子歌南音仲尼歎歸歟戎馬悲邉鳴遊子戀故廬陽¶
鳥歸飛雲蛟龍樂濳居人生一世間貴與願同俱身無¶
四凶罪何為天一隅與其苦筋力必欲榮薄軀不如及¶
清時策名於天衢¶
鳳凰鳴高岡有翼不好飛安知鳯凰徳貴其來者稀(闕/)¶
紅塵蔽天地白日何㝠㝠㣲隂盛殺氣凄風從此興招¶
揺西北指天漢東南傾嗟爾穹廬子獨行如履氷短褐¶
<pb:KR4h0107_WYG_020-10a>¶
中無緒帶斷續以繩㵼水置瓶中焉辨淄與澠巢父不¶
洗耳後世有何稱(升菴詩話云見/修文殿御覽)¶
　　　　蘇武答詩二首¶
童童孤生柳寄根河水泥連翩遊客子于冬服涼衣去¶
家千里餘一身常渴饑寒夜立清庭仰瞻天漢湄寒風¶
吹我骨嚴霜切我肌憂心常惨戚晨風為我悲瑶光游¶
何速行願支荷(一作/去何)遲仰視雲間星忽若割長帷低頭¶
還自憐盛年行已衰依依戀明世愴愴難久懐¶
<pb:KR4h0107_WYG_020-10b>¶
䨇鳬俱北飛一鳬獨南翔子當留斯館我當歸故鄉一¶
别如秦胡㑹見何詎央愴恨切中懐不覺淚沾裳願子¶
長努力言笑莫相㤀(古文苑題/曰别李陵)¶
　　　　茅山父老歌(外編作大/茅君誤)¶
　　(茅君内傳曰茅盈咸陽人也得道隱句曲邦人因/改句曲為茅君之山時盈二弟俱貴𠂻為五官大)¶
　　(夫西河太守固為執金吾各棄官渡江求兄於東/山後咸得仙道太上命固治丹陽句曲山𠂻治良)¶
　　(常之山盈為司命真君東嶽上卿於是盈與二弟/决别俱去固𠂻留治此山漢平帝元壽二年也内)¶
　　(法旣融外教坦平爾乃風雨以時五禾/成熟疾癘不起暴害不行父老歌曰)¶
<pb:KR4h0107_WYG_020-11a>¶
茅山連金陵江湖據下流三神乗白鶴各在(一作/治)一山¶
頭佳雨灌畦稻陸田亦復周妻子保堂室使我無百憂¶
白鶴翔青天(一作/金宂)何時復來遊¶
　　　古詩二首¶
採葵莫傷根傷根葵不生結交莫羞貧羞貧友不成¶
甘𤓰抱苦李美棗生荆棘利傍有倚刀貪人還自賊¶
　　　古絶句四首¶
藁砧今何在山上復有山何當大刀頭破鏡飛上天¶
<pb:KR4h0107_WYG_020-11b>¶
日暮秋雲隂江水清且深何用通音信蓮花玳瑁簪¶
莵絲從長風根莖無斷絶無情尚不離有情安可别¶
南山一桂樹上有䨇鴛鴦千年長交頸歡慶不相㤀¶
　　　古歌¶
髙田種小麥終久不成穗男兒在他鄉焉得不憔悴¶
　　　古樂府¶
蘭草自然香生於大道傍腰鎌八九月俱在束薪中¶
　　　古五雜組詩¶
<pb:KR4h0107_WYG_020-12a>¶
五雜組岡頭草往復還車馬道不獲已人将老¶
　　　古兩頭纎纎詩二首¶
兩頭纎纎月初生半白半黒眼中睛腷腷膊膊雞初鳴¶
磊磊落落向曙星¶
兩頭纎纎青玉玦半白半黒頭上髪腷腷膊膊春氷裂¶
磊磊落落桃初結¶
　¶
　¶
<pb:KR4h0107_WYG_020-12b>¶
　¶
　¶
　¶
　¶
　¶
　¶
　¶
　古詩紀巻二十¶
