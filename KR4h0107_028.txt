# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:24.620505
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷二十八
<pb:KR4h0107_WYG_028-1a>¶
欽定四庫全書¶
　古詩紀巻二十八　　　　明　馮惟訥　撰¶
魏第八¶
　嵇康(字叔夜譙郡銍人好言老莊而尚竒任俠寓居/山陽家貧鍜以自給與魏宗室婚拜中散大夫)¶
　　(山濤為吏部舉康自代康答書言不堪流俗非薄/湯武大將軍司馬昭聞之而怒景元三年以鍾㑹)¶
　　(譖殺之之詩品云頗似魏文過為峻切訐直露才/傷淵雅  致然託諭清逺良有鑒裁亦未失髙流)¶
　　(矣/)¶
　　　秋胡行七首(本集題曰重/作四言詩)¶
<pb:KR4h0107_WYG_028-1b>¶
富貴尊榮憂患諒獨多富貴尊榮憂患諒獨多古人所¶
懼豐屋蔀家人害其上獸惡網羅惟有貧賤可以無他¶
歌以言之富貴憂患多¶
貧賤易居貴盛難為工貧賤易居貴盛難為工耻佞直¶
言與禍相逢變故萬端俾吉作凶思牽黄犬其計莫從¶
(樂府作其/莫之從)歌以言之貴盛難為工¶
勞謙寡悔忠信可乆安勞謙寡悔忠信可乆安天道害¶
(一作/惡)盈好勝者殘彊梁致災多事(一無/事字)招禍患欲得安¶
<pb:KR4h0107_WYG_028-2a>¶
樂獨有無愆(集作/愆)歌以言之忠信可乆安¶
役神者弊極欲疾枯役神者弊極欲疾枯顔回短折不¶
及童烏縱體淫恣莫不早徂酒色何物今自不辜歌以¶
言之酒色令人枯¶
絕智弃學遊心於𤣥黙絶智弃學遊心於𤣥黙遇過而¶
悔當不自得垂釣一壑所樂一國被髪行歌和者四塞¶
歌以言之遊心於𤣥黙¶
思與王喬椉雲遊八極思與王喬椉雲遊八極淩厲五¶
<pb:KR4h0107_WYG_028-2b>¶
嶽忽行萬億授我神藥自生羽翼呼吸太和錬形易色¶
歌以言之思行遊八極¶
徘徊鍾山息駕於層城徘徊鍾山息駕於層城上䕃華¶
葢下采若英受道王母遂升紫庭逍遥天衢千載長生¶
歌以言之徘徊於層城¶
　　　幽憤詩¶
　　(晉書曰東平吕安服康髙致康友而善之後安為/兄所枉訢以事繫獄辭相證引遂復收康康乃作)¶
　　(幽憤/詩)¶
<pb:KR4h0107_WYG_028-3a>¶
嗟余薄祜少遭不造哀㷀靡識越在繦緥母兄鞠育有¶
慈無威恃愛肆姐(子豫/仄)不訓不師爰及冠帶慿寵自放¶
抗心希古任其所尚託好老莊賤物貴身志在守樸養¶
素全真曰余不敏好善闇人子玉之敗屢增惟塵大人¶
含𢎞藏垢懐耻民之多僻政不由巳惟此褊心顯明臧¶
否感悟思愆怛若創痏(于軌/反)欲寡其過謗議沸騰性不¶
傷物頻致怨憎昔慙柳惠今愧孫登内負宿心外恧良¶
朋仰慕嚴鄭樂道閒居與世無營神氣晏如咨予不淑¶
<pb:KR4h0107_WYG_028-3b>¶
嬰累多虞匪䧏自天寔由頑疎理弊患結卒致囹圄對¶
答鄙訊縶此幽阻實耻訟寃(善作/免)時不我與雖曰義直¶
神辱志沮澡身滄浪豈云能補嗈嗈鳴鴈奮翼北逰順¶
時而動得意忘憂嗟我憤歎曾莫能儔事與願違遘兹¶
淹留窮達有命亦又何求古人有言善莫近名奉時恭¶
黙咎悔不生萬石周慎安親保榮世務紛紜祗攪予情¶
安樂必誡乃終利貞煌煌靈芝一年三秀予獨何為有¶
志不就懲難思復心焉内疚庶朂將来無馨無臭采薇¶
<pb:KR4h0107_WYG_028-4a>¶
山阿散髪巗岫永嘯長吟頥神養夀¶
　　　贈秀才入軍十九首(集云兄秀才公/穆入軍贈詩)¶
鴛鴦于飛肅肅其羽朝遊髙原夕宿蘭渚邕邕和鳴顧¶
眄儔侣俛仰慷慨優游容與¶
鴛鴦于飛嘯侣命儔朝㳺髙原夕宿中洲交頸振翼容¶
與清流咀嚼蘭蕙俛仰優㳺¶
泳彼長川言息其滸陟彼髙岡言刈其楚嗟我征邁獨¶
行踽踽仰彼凱風涕泣如雨¶
<pb:KR4h0107_WYG_028-4b>¶
泳彼長川言息其沚陟彼髙岡言刈其杞嗟我獨征靡¶
瞻靡恃仰彼凱風載坐載起¶
穆穆恵風扇彼輕塵奕奕素波轉此遊鱗伊我之勞有¶
懐佳人寤言永思寔鍾所親¶
所親安在舍我逺邁弃此蓀芷襲彼蕭艾雖曰幽深豈¶
無顛沛言念君子不遐有害¶
人生夀促天地長乆百年之期孰云其夀思欲登仙以¶
濟不朽攬轡踟蹰仰顧我友¶
<pb:KR4h0107_WYG_028-5a>¶
我友焉之隔兹山岡誰謂河廣一葦可航徒恨永離逝¶
彼路長瞻仰弗及徙倚彷徨¶
良馬既閑䴡服有暉左攬繁弱右接忘歸風馳電逝躡¶
景追飛凌厲中原顧盻生姿¶
携我好仇載我輕車南凌長阜北厲清渠仰落驚鴻俯¶
引淵魚盤于游田其樂只且¶
凌髙逺盻俯仰咨嗟怨彼幽縶邈爾路遐雖有好音誰¶
與清歌雖有姝顔誰與發華仰訊髙雲俯託輕波乗流¶
<pb:KR4h0107_WYG_028-5b>¶
逺遁抱恨山阿¶
輕車迅邁息彼長林春木載榮布葉垂隂習習谷風吹¶
我素琹交交黄鳥顧儔弄音感悟(集作/寤)馳情思我所欽¶
心之憂矣永嘯長吟¶
浩浩洪流帶我邦畿萋萋綠林奮榮揚暉魚龍瀺灂山¶
鳥羣飛駕言出遊日夕忘歸思我良朋如渇如饑願言¶
不獲愴矣其悲¶
息徒蘭圃秣馬華山流磻平臯垂綸長川目送歸鴻手¶
<pb:KR4h0107_WYG_028-6a>¶
揮五絃俯仰自得游心太𤣥嘉彼釣叟得魚忘筌郢人¶
逝矣誰與盡言¶
閒夜肅清朗月照軒㣲風動袿組帳髙褰㫖酒盈樽莫¶
與交歡鳴琴在御誰與鼓彈仰慕同趣其馨若蘭佳人¶
不存能不永歎¶
乗風髙逰逺登靈丘託好松喬携手俱游朝發太華夕¶
宿神州彈琴詠詩聊以忘憂¶
琴詩自樂逺遊可珍含道獨往弃智遺身寂乎無累何¶
<pb:KR4h0107_WYG_028-6b>¶
求於人長寄靈嶽怡志養神¶
流俗難悟逐物不還至人逺鑒歸之自然萬物為一四¶
海同宅與彼共之予何所惜生若浮寄暫見忽終世故¶
紛紜棄之八成澤雉雖饑不願園林安能服御勞形苦¶
心身貴名賤榮辱何在貴得肆志縱心無悔¶
雙鸞匿景曜戢翼太山崖抗首潄朝露晞陽振羽儀長¶
鳴戲雲中時下息蘭池自謂絶塵埃終始永不虧何意¶
世多艱虞人来我疑雲網塞四區髙羅正參差奮迅勢¶
<pb:KR4h0107_WYG_028-7a>¶
不便六翮無所施隱姿就長纓卒為時所羈單雄翻孤¶
逝哀吟傷生離徘徊戀儔侣慷慨髙山陂鳥盡良弓藏¶
謀極身心危吉凶雖在巳世路多嶮巇安得反初服抱¶
玉寳六竒逍遥遊太清携手長相隨¶
　　　酒㑹詩七首¶
淡淡流水淪胥而逝汎汎柏舟載浮載滯㣲嘯清風鼓¶
檝容裔放櫂投竿優㳺卒嵗¶
婉彼鴛鴦戢翼而遊俯唼綠藻託身洪流朝翔素瀨夕¶
<pb:KR4h0107_WYG_028-7b>¶
棲靈洲揺蕩清波與之沈浮¶
流詠蘭池和聲激朗操縵清商逰心大象傾昧修身恵¶
音遺響鍾期不存我志誰賞¶
歛絃散思遊釣九淵重流千仭惑餌者懸猗與莊老棲¶
遲永年寔惟龍化蕩志浩然¶
肅肅苓風分生江湄却背華林俯泝丹坻(一作/漪)含陽吐¶
英履霜不衰嗟我殊觀百卉具腓心之憂矣孰識𤣥機¶
猗猗蘭藹殖彼中原綠葉幽茂麗蕋穠繁馥馥蕙芳順¶
<pb:KR4h0107_WYG_028-8a>¶
風而宣將御椒房吐薰龍軒瞻彼秋草悵矣惟騫¶
樂哉苑中遊周覽無窮巳百卉吐芳華崇基邈髙跱林¶
木紛交錯𤣥池戱魴鯉輕丸斃翔禽纖綸出鱣鮪坐中¶
發美讚異氣同音軌臨川獻清酤㣲歌發皓齒素琴揮¶
雅操清聲随風起斯㑹豈不樂恨無東野子酒中念幽¶
人守故彌終始但當體七絃寄心在知已¶
　　　襍詩¶
㣲風清扇雲氣四除皓皓亮月麗于髙隅興命公子携¶
<pb:KR4h0107_WYG_028-8b>¶
手同車龍驥翼翼揚鑣踟蹰肅肅宵征造我友廬光燈¶
吐輝華幔長舒鸞觴酌醴神鼎烹魚絃超子野歎過綿¶
駒流詠太素俯讚𤣥虚孰克英賢與爾剖符¶
　　　答二郭三首¶
天下悠悠者下京趨上京二郭懐不羣超然来北征樂¶
道託莱廬雅志無所營良時遘其願遂結歡愛情君子¶
義是親恩好篤平生寡志自生災屢使衆釁成豫子(一/作)¶
(讓/)匿梁側聶政變其形顧此懐怛惕慮在茍自寧今當¶
<pb:KR4h0107_WYG_028-9a>¶
寄他域嚴駕不得停夲圗終宴婉今更不克并二子贈¶
嘉詩馥如幽蘭馨戀土思所親不知氣憤盈¶
昔䝉父兄祚少得離負荷因疏遂成懶寝蹟北山阿但¶
願養性命終已靡有他良辰不我期當年值紛華坎壈¶
趣世務常恐嬰網羅羲農邈巳逺拊膺獨咨嗟朔戒貴¶
尚容漁父好揚波雖逸亦巳難非余心所嘉豈若翔區¶
外餐瓊潄朝霞遺物弃鄙累逍遥逰太和結友集靈嶽¶
彈琴登清歌有能從此者古人豈足多¶
<pb:KR4h0107_WYG_028-9b>¶
詳觀凌世務屯險多憂虞施報更相市大道匿不舒夷¶
路値枳棘安步將焉如權智相傾奪名位不可居鸞鳯¶
避罻羅逺託崑崙墟莊周悼靈龜越穆(一作/稷)嗟王輿至¶
人存諸己隐璞樂𤣥虚功名何足殉乃欲列簡書所好¶
亮若兹楊氏歎交衢去去從所志敢謝道不俱¶
　　　與阮徳如¶
含哀還舊廬感切傷心肝良時遘數子談慰臭如蘭疇¶
昔恨不早既靣侔舊歡不悟卒永離念隔增憂歎事故¶
<pb:KR4h0107_WYG_028-10a>¶
無不有别易㑹良難郢人忽已逝匠石寢不言澤雉窮¶
野草靈龜樂泥蟠榮名穢人身髙位多災患未若捐外¶
累(拾遺/作慮)肆志養浩然顔氏希有虞隰子慕黄軒涓彭獨¶
何人唯志在所安漸漬殉近欲一往不可攀生生在豫¶
積勿以怵自寛南土旱不凉衿計宜早完君其愛徳素¶
行路慎風寒自力致所懐臨文情辛酸¶
　　　遊仙詩¶
遥望山上松隆谷鬰青葱自遇一何髙獨立逈無䨇願¶
<pb:KR4h0107_WYG_028-10b>¶
想遊其下蹊路絶不通王喬弃我去椉雲駕六龍飄飄¶
戯𤣥圃黄老路相逢授我自然道曠若發童䝉採藥鍾¶
山隅服食改姿容蟬蜕弃穢累結友家板桐臨觴奏九¶
韶雅歌何邕邕長與俗人别誰能覩其蹤¶
　　　述志詩二首¶
潛龍育神軀濯鱗戲蘭池延頸慕大庭寢足俟皇羲慶¶
雲未垂景盤桓朝陽陂悠悠非吾匹疇肯應俗宜殊類¶
難徧周鄙議紛流離轗軻丁悔吝雅志不得施耕耨感¶
<pb:KR4h0107_WYG_028-11a>¶
寗越馬席激張儀逝將離羣侣杖策追洪崖焦鵬振六¶
翮羅者安所羈浮㳺太清中更求新相知比翼翔雲漢¶
飲露餐瓊枝多念世間人夙駕咸驅馳沖静得自然榮¶
華安足為¶
斥鷃擅蒿林仰笑神鳯飛(一作/姿)坎井蝤蛭宅神龜安所¶
歸恨自用身拙任意多永思逺實與世殊義譽非所希¶
往事既巳謬来者猶可追何為人事間自令心不夷慷¶
慨思古人夢想見容輝願與知己遇舒憤啓其㣲巖穴¶
<pb:KR4h0107_WYG_028-11b>¶
多隱逸輕舉求吾師晨登箕(拾遺/作西)山巔日夕不知饑𤣥¶
居養營魄千載長自綏¶
　　　六言十首¶
　　　　惟上古堯舜¶
二人功徳齊均不以天下私親髙尚簡樸兹順寧濟四¶
海烝民¶
　　　　唐虞世道治¶
萬國穆親無事賢愚各自得志晏然逸豫内忘佳哉爾¶
<pb:KR4h0107_WYG_028-12a>¶
時可喜¶
　　　　知慧用¶
為法滋章宼生紛然相召不停大人𤣥寂無聲鎮之以¶
静自正¶
　　　　名與身孰親¶
哀哉世俗狥榮馳騖竭力䘮精得失相紛憂驚自是勤¶
苦不寧¶
　　　　生生厚招咎¶
<pb:KR4h0107_WYG_028-12b>¶
金玉滿堂莫守古人安此麤醜獨以道徳為友故能延¶
期不朽¶
　　　　名行顯患滋¶
位髙勢重禍基羙色伐性不疑厚味腊毒難治如何貪¶
人不思¶
　　　　東方朔至清¶
外以貪汚内貞穢身滑稽隱名不為世累所攖所欲不¶
足無營¶
<pb:KR4h0107_WYG_028-13a>¶
　　　　楚子文善仕¶
三為令尹不喜桞下降身䝉耻不以爵祿為已靖恭古¶
惟二子¶
　　　　老萊妻賢名¶
不願夫子相荆相將避祿隱耕樂道閒居採萍終厲髙¶
節不傾¶
　　　　嗟古賢原憲¶
弃背膏梁朱顔樂此屢空饑寒形陋體逸心寛得志一¶
<pb:KR4h0107_WYG_028-13b>¶
世無患¶
　　　思親詩¶
奈何愁兮愁無聊恒惻惻兮心若抽愁奈何兮悲思多¶
情鬰結兮不可化奄失恃兮孤㷀㷀内自悼兮啼失聲¶
思報徳兮邈巳絶感鞠育兮情剥裂嗟母兄兮永潛藏¶
想形容兮内摧傷感陽春兮思慈親欲一見兮路無因¶
望南山兮發哀歎感几杖兮涕汍瀾念疇昔兮母兄在¶
心逸豫兮夀四海忽巳逝兮不可追心窮約兮但有悲¶
<pb:KR4h0107_WYG_028-14a>¶
上空堂兮廓無依覩遺物兮心崩摧中夜悲兮當告誰¶
獨收淚兮抱哀戚日逺邁兮思予心戀所生兮淚不禁¶
慈母沒兮誰與驕顧自憐兮心忉忉訴蒼天兮天不聞¶
淚如雨兮歎青雲欲弃憂兮㝷復来痛殷殷兮不可裁¶
　嵇喜(字公穆舉秀才歴揚州刺史○晋百官/名嵇喜晋武帝太康三年為徐州刺史)¶
　　　答嵇康四首(一作答/弟叔夜)¶
飾車駐駟駕言出遊南厲伊渚北登邙丘青林華茂青¶
鳥羣嬉感悟長懐能不永思永思伊何思齊大儀凌雲¶
<pb:KR4h0107_WYG_028-14b>¶
輕邁託身靈螭遥集芝圃釋轡華池華木夜光沙棠離¶
離俯潄神泉仰嘰璚枝結心皎素終始不虧¶
華堂臨浚沼靈芝茂清泉仰瞻青禽翔俯察綠水濵逍¶
遥步蘭渚感物懐古人李叟寄周朝莊生遊漆園時至¶
忽蟬蜕變化無常端¶
君子體變通否泰非常理當流則義行時遊則鵲起達¶
者鑒通塞盛衰為表裏列仙徇生命松喬安足齒縱軀¶
任世度至人不私己¶
<pb:KR4h0107_WYG_028-15a>¶
達人與物化世俗安可論都邑可優游何必棲山原孔¶
父䇿良駟不云世路難出處因時資潛躍無常端保心¶
守道居視變安能遷¶
　郭遐周¶
　　　贈嵇康三首¶
吾無佐世才時俗不可量歸我北山阿逍遥以倡佯同¶
氣自相求虎嘯谷風凉惟予與嵇生未面分好章古人¶
美傾葢方此何不臧援箏執鳴琴携手遊空房棲遲衡¶
<pb:KR4h0107_WYG_028-15b>¶
門下何願於姬姜予心好永年年永懐樂康我友不期¶
卒改計適他方巖東咸發日翻然將髙翔離别在旦夕¶
惆悵以增傷¶
風人重離别行道猶遲遲宋玉哀登山臨水送將歸伊¶
此往昔事言之以增悲歎我與嵇生倐忽將永違俯察¶
淵魚遊仰觀雙鳥飛厲翼太清中徘徊於丹池欽哉得¶
其所令我心獨違言别在斯湏惄焉如調饑(毛詩惄如/調饑韓詩)¶
(調作朝訓云/朝饑難忍也)¶
<pb:KR4h0107_WYG_028-16a>¶
離别自古有人非比目魚君子不懐土豈更得安居四¶
海皆兄弟何患無彼姝巖穴隱傅説寒谷納白駒方各¶
以類聚物亦以羣殊所在有智賢何憂此不如所貴身¶
名存功烈在簡書嵗時易過歴日月忽其除朂哉乎嵇¶
生敬徳在慎軀¶
　郭遐叔(拾遺作/郭遐卿)¶
　　　贈嵇康五首¶
每念遘㑹惟日不足昕往宵歸常苦其速歡接無厭如¶
<pb:KR4h0107_WYG_028-16b>¶
川赴谷如何忽爾將適他俗言駕有日巾車命僕思念¶
君子温其如玉心之憂矣視丹如綠¶
如何忽爾超將逺遊情以怵惕惟思惟憂展轉反側寤¶
寐追求馳情運想神往形留心之憂矣增其勞愁¶
不見可欲使心不亂譬彼造化抗無崖畔封疆畫界事¶
利任難唯予與子鮮(一作/籍)不同貫交重情親欲靣無算¶
如何忽爾時適他館明發不寐耿耿極旦心之憂矣增¶
其憤怨¶
<pb:KR4h0107_WYG_028-17a>¶
天地悠長人生若忽茍非知命安保旦夕思與君子窮¶
年卒嵗優哉逍遥幸無隕越(叶俞/芮切)如何君子超將逺邁¶
(叶力/制切)我情願闗我言願結心之憂矣良以忉怛¶
君子交有義不必常相從天地有明理逺近無異同三¶
仁不齊迹貴在等賢蹤衆鳥羣相追鷙鳥獨無雙何必¶
相呴濡江海自可容願各保遐心有緣復来東¶
　阮徳如(陳留志名曰阮侃字徳如尉氏人魏衛尉卿/阮共之子有俊才而飭以名理風儀雅潤與)¶
　　(嵇康為友仕/至河南太守)¶
<pb:KR4h0107_WYG_028-17b>¶
　　　答嵇康二首¶
早發温泉廬夕宿宣陽城顧眄懐惆悵言思我友生㑹¶
遇一何幸及子遘歡情交際雖未久思愛發中誠良玉¶
湏切磋璵璠就其形隋珠豈不曜雕瑩啓光榮與子猶¶
蘭石堅芳互相成庶㡬行古道伐檀俟河清不謂中離¶
别飄飄然逺征臨輿執手訣良誨一何精佳言盈我耳¶
援帶以自銘唐虞曠千載三代不可并洙泗久巳往㣲¶
言誰共聼曾參易簀斃仲由結其纓晉楚安足慕屢空¶
<pb:KR4h0107_WYG_028-18a>¶
守以貞濳龍尚泥蟠神龜隱其靈庶保吾子言養真以¶
全生東野多所患暫往不乆停幸子無損思逍遥以自¶
寧雙羙不易居嘉㑹故難常爰處憩斯土與子遘蘭芳¶
常願永遊集拊翼同廻翔不悟卒永離一别為異鄉四¶
牡一何速征人告路長顧步懐想像遊目屢太行撫軨¶
增歎息念子安能忘恬和為道基老氏惡强梁患至有¶
身災榮子知所康神龜實可樂明戒在刳腸新詩何篤¶
穆申詠增慨慷舒檢話良訊終然永厭藏還誓必不食¶
<pb:KR4h0107_WYG_028-18b>¶
復與同故房願子盪憂慮無以情自傷俟路㤀所以聊¶
以酬来章¶
　¶
　¶
　¶
　¶
　¶
　古詩紀巻二十八¶
