# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:24.659864
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷三十一
<pb:KR4h0107_WYG_031-1a>¶
欽定四庫全書¶
　古詩紀巻三十一　　　　明　馮惟訥　撰¶
晉第一¶
　司馬懿(字仲逹河内温縣人仕魏歴事武帝文帝明/帝後輔齊王為太傅相國封公孫炎受魏禪)¶
　　(追尊為宣帝/廟號髙祖)¶
　　　讌飲歌¶
　　(晉書曰髙祖伐公孫淵過温見父老/故舊讌飲累日悵然有感為歌曰)¶
天地開闢日月重光遭逢際會奉辭遐方将掃逋(史作/羣)¶
<pb:KR4h0107_WYG_031-1b>¶
穢還過故鄉肅清萬里總齊八荒告成歸老待罪武陽¶
　荀勗(字公曽潁川人初辟大将軍曹爽掾武帝受禪/封濟北郡公領著作秘書監太康中遷尚書令)¶
　　　從武帝華林園宴(二章○初學記作荀勗從武/帝華林園藝文類聚逸勗名)¶
　　　　(後人遂以為/武帝詩誤也)¶
習習春陽帝出乎震(叶平/聲)天施地生以應仲春思文聖¶
皇順時秉仁欽若靈則飲御嘉賔洪恩普暢慶乃衆臣¶
其慶惟何錫以帝祉肆覲羣后有客戾止外納要荒内¶
延卿士簫管詠徳八音咸理凱樂飲酒莫不宴喜¶
<pb:KR4h0107_WYG_031-2a>¶
　　　三月三日從華林園¶
清節中季春姑洗通滯塞玉輅扶淥池臨川蕩苛慝¶
　張華(字茂先范陽人晉武帝受禪以為黄門侍郎賛/伐吴有功封廣武侯遷尚書後進為侍中中書)¶
　　(監盡忠匡輔加封公元康六年拜司空與趙王倫/孫秀有隙為倫秀所害○詩品云張華詩其源出)¶
　　(於王粲其體華艶興託不竒巧用文字務為妍冶/雖名髙曩代而䟽亮之士猶恨其兒女情多風雲)¶
　　(氣少謝康樂云張公雖復千篇猶一體耳今置/之中品疑弱䖏之下科恨少在季孟之間矣)¶
　　　門有車馬客行¶
門有車馬客問君何鄉士捷歩往相訊果是舊鄰里語¶
<pb:KR4h0107_WYG_031-2b>¶
昔有故悲論今無新喜清晨相訪慰日暮不能已詞端¶
競未究忽唱分途始前悲尚未弭後憂方復起¶
　　　輕薄篇¶
末世多輕薄驕代(一作/或)好浮華志意既(一作/能)放逸貲財¶
亦豐奢被服極纖麗肴膳盡柔嘉童僕餘粱肉婢妾蹈¶
綾羅文軒樹羽盖乘馬鳴玉珂横簮刻玳瑁長鞭錯象¶
牙足下金鑮履手中䨇莫耶賔從煥絡繹侍御何芬葩¶
朝與金張期暮宿許史家甲第面長街朱門赫嵯峨蒼¶
<pb:KR4h0107_WYG_031-3a>¶
梧竹葉清宜城九醖醝浮醪隨觴轉素蟻自跳波美女¶
興齊趙妍唱出西巴一顧城國傾千金寜(樂府/作不)足多北¶
里獻竒舞大陵奏名歌新聲踰激楚妙妓絶陽阿𤣥鶴¶
降浮雲鱏魚躍中河墨翟且停車展季猶咨嗟淳于前¶
行酒雍門坐相和孟公結重關賔客不得蹉三雅来何¶
遲耳熱眼中花盤案互交錯坐席咸諠譁簮珥咸墮落¶
冠冕皆傾邪酣飲終日夜明燈繼朝霞絶纓尚不尤安¶
能復顧他留連彌信宿此歡難可過人生若浮寄年時¶
<pb:KR4h0107_WYG_031-3b>¶
忽蹉跎促促朝露期榮樂遽幾何念此腸中悲涕下自¶
滂沱但畏執法吏禮防且切磋¶
　　　遊俠篇¶
翩翩四公子濁世稱賢名龍虎相交争七國竝抗衡食¶
客三千餘門下多豪英遊説朝夕至辯士自縱横孟嘗¶
東出關濟身由鷄鳴信陵西反魏秦人不窺兵(藝文類/聚作開)¶
(濟/彊)趙勝南詛楚乃與毛遂行黄歇北適秦太子還入荆¶
美哉遊俠士何以尚四卿我則異於是好古師老彭¶
<pb:KR4h0107_WYG_031-4a>¶
　　　博陵王宫俠曲二首¶
俠客樂幽險築室窮山隂燎獵野獸稀施網川無禽嵗¶
暮饑寒至慷慨頓足吟窮令壮士激安能懐苦心干将¶
坐自(闕/)繁弱控餘音耕佃窮淵陂種粟著劒鐔收秋狹¶
路間一擊重千金棲遲熊羆穴容與虎豹林身在法令¶
外縱逸常不禁¶
雄兒任氣俠聲盖少年場借友行報怨殺人租市旁吴¶
刀鳴手中利劒嚴秋霜腰間义素㦸手持白頭鑲騰超¶
<pb:KR4h0107_WYG_031-4b>¶
如激電廻旋如流光奮擊當手决交屍自縱横寧為殤¶
鬼雄義不入圜墻生從命子遊死聞俠骨香身沒心不¶
懲勇氣加四方¶
　　　遊獵篇¶
嵗暮凝霜結堅氷沍幽泉厲風蕩原隰浮雲蔽昊天𤣥¶
雲晻&KR0008;合素雪紛連翩鷹隼始擊鷙虞人獻時鮮嚴駕¶
鳴儔侣攬轡過中田戎車方四牡文軒馭紫燕輿徒既¶
整飭容服麗且妍武騎列重圍前驅抗修旃倐忽似回¶
<pb:KR4h0107_WYG_031-5a>¶
飈絡繹若浮烟鼓噪山淵動衝塵雲霧連輕繒拂素電¶
纎網䕃長川游魚未暇竄歸鴈不得還(一作/旋)由基控繁¶
弱公差操黄間機發應弦倒一倒連雙肩僵禽正狼藉¶
落羽何翻翻積獲被山阜流血丹中原馳騁未及勌曜¶
靈俄移晷結罝彌藪澤囂聲振四鄙鳥驚觸白刃獸駭¶
掛流矢仰手接遊鴻舉足蹴犀兕如黄批狡兎青骹撮¶
飛雉鵠鷺不盡收鳧鷖安足視日冥徒御勞賞勤課能¶
否野饗會衆賔𤣥酒甘且旨燔炙播遺芳金觴浮素蟻¶
<pb:KR4h0107_WYG_031-5b>¶
珍羞墜歸雲纖肴出淥水四氣運不停年時何亹亹人¶
生忽如寄居世遽能幾至人同禍福達士等生死榮辱¶
渾一門安知惡與羙遊放使心狂覆車難再履伯陽為¶
我誡檢跡投清軌¶
　　　壮士篇¶
天地相震蕩回薄不知(一作/可)窮人物禀常格有始必有¶
終年時俛仰過功名宜速崇壯士懐憤激安能守虚冲¶
乗我大宛馬撫我繁弱弓長劒横九野髙冠拂𤣥穹慷¶
<pb:KR4h0107_WYG_031-6a>¶
慨成素霓嘯吒起清風震響駭八荒奮威曜四戎濯鱗¶
滄海畔馳騁大漠中獨歩聖明世四海稱英雄¶
　　　蕭史曲(藝文作張華樂府作鮑照然此/詩詞格不類晉人當是鮑詩也)¶
蕭史愛長(一作/少)年嬴女&KR0532;童顔火粒願排棄霞霧好登¶
攀龍飛逸(一作/竟)天路鳳起出秦關身去長不返簫聲時¶
往還¶
　　　勵志詩(九章/)¶
太儀斡(烏括/反)運天廻地游四氣鱗次寒暑環周星火既¶
<pb:KR4h0107_WYG_031-6b>¶
夕忽焉素秋凉風振落熠燿宵流¶
吉士思秋寔感物化日與月與(平/聲)荏苒代謝逝者如斯¶
曽無日夜嗟爾庶士胡寧自舍(去/聲)¶
仁道不遐徳輶如羽求焉斯至衆鮮克舉大猷𤣥漠将¶
抽厥緖先民有作貽我髙矩¶
雖有淑姿放心縱逸出般(音/盤)于游居多暇日如彼梓材¶
弗勤丹漆雖勞樸斵終負素質¶
養由矯矢獸號于林蒲蘆縈繳(職畧/反)神感飛禽末伎之¶
<pb:KR4h0107_WYG_031-7a>¶
妙動物應心研精躭道安有幽深¶
安心恬蕩棲志浮雲體之以質彪之以文如彼南畒力¶
耒既勤藨(音/鑣)蓘(音/衮)致功必有豐殷¶
水積成川載瀾載清土積成山歊蒸鬱㝠山不讓塵川¶
不辭盈勉爾(一作/志)含𢎞以隆徳聲¶
髙以下基洪由纖起川廣自源成人在始累(上/聲)㣲以著¶
乃物之理纆牽之長實累(上/聲)千里¶
復禮終朝天下歸仁若金受礪若泥在鈞進徳修業輝¶
<pb:KR4h0107_WYG_031-7b>¶
光日新隰朋仰慕予亦何人¶
　　　祖道征西應詔詩¶
赫赫大晉奄有萬方陶以仁化曜以天光貳跡陜西實¶
在我王内飪玉鉉外惟鷹揚四牡揚鑣𤣥輅振綏庶寮¶
羣后餞飲洛湄感離歎悽慕徳遲遲¶
　　　祖道趙王應詔詩¶
崇選穆穆利建明徳(一作/明明)於顯穆親時惟我王禀姿自¶
然金質玉相光宅舊趙作鎮冀方休寵曲錫備物煥彰¶
<pb:KR4h0107_WYG_031-8a>¶
發軔上京出自天邑百寮餞行縉紳具集軒冕峩峩冠¶
盖習習戀徳惟懐永歎弗及¶
　　　太康六年三月三日後園會(四章/)¶
暮春元日陽氣清明祁祁甘雨膏澤流盈習習祥風啓¶
滯導生禽鳥翔逸卉木滋榮纖條被緑翠華含英¶
於皇我后欽若昊乾順時省物言觀中園讌及羣辟乃¶
命乃延(一作/初筵)合樂華池祓濯清川汎彼龍舟泝游洪源¶
(藝文作泝/渚游源)¶
<pb:KR4h0107_WYG_031-8b>¶
朱幕雲覆列坐文茵羽觴波騰品物備珍管絃繁會變¶
用奏新穆穆我皇臨下渥仁訓以慈恵詢納廣神好樂¶
無荒化達無垠¶
咨予㣲臣荷寵明時忝恩于外攸攸三期犬馬惟慕天¶
實為之靈啓其願邀願在兹于以表情爰著斯詩¶
　　　上巳篇¶
仁風導和氣句芒御昊春姑洗應時月元已啓良辰宻¶
雲䕃朝日零雨灑㣲塵飛軒遊九野置酒會衆賔臨川¶
<pb:KR4h0107_WYG_031-9a>¶
懸廣幕夾水布長茵徘徊存徃古慷慨慕先真朋從自¶
逺至童冠八九人追好舞雩庭擬跡洙泗濵伶人理新¶
樂膳夫然時珍八音硼磕奏肴爼從横陳妙舞起齊趙¶
悲歌出三秦春醴踰九醖冬清過十旬盛時不努力嵗¶
暮将何因勉哉衆君子茂徳景日新髙飛舞鳳翼輕舉¶
攀龍鱗¶
　　　答何劭三首¶
吏道何其廹窘然坐自拘纓緌為徽纆文憲焉可踰恬¶
<pb:KR4h0107_WYG_031-9b>¶
曠苦不足煩促每有餘良朋貽新詩示我以游娱穆如¶
灑清風煥若春華敷自昔同寮寀(音/菜)於今比園廬衰疾¶
近辱殆庶幾竝懸輿散髮重隂下抱杖臨清渠屬耳聽¶
鸎鳴流目翫鯈魚從容養餘日取樂於桑榆¶
洪鈞陶萬類大塊禀羣生明闇信異姿靜躁亦殊形自¶
予及有識志不在功名虚恬竊所好文學少所經忝荷¶
既過任白日巳西傾道長苦智短責重困才輕周任有¶
遺規其言明且清負乗為我戒夕惕坐自驚是用感嘉¶
<pb:KR4h0107_WYG_031-10a>¶
貺寫心出中誠發篇雖温麗無乃違其情¶
駕言歸外庭放志永棲遲相伴歩園疇春草鬱鬱滋榮¶
觀雖盈目親友莫與偕悟物増隆思結戀慕同儕援翰¶
屬新詩永歎有餘懐¶
　　　情詩五首¶
清風動帷簾晨月照(五臣/作燭)幽房佳人處遐逺蘭室無容¶
光襟懐擁虚景輕衾覆空牀居歡惜夜促在戚怨宵長¶
拊(五臣/作撫)枕獨嘯歎感慨心内傷¶
<pb:KR4h0107_WYG_031-10b>¶
㳺目四野外逍遥獨延佇蘭蕙縁清渠繁華䕃緑渚佳¶
人不在兹取此欲誰與巢居知風寒穴處識隂雨不曽¶
逺别離安知慕儔侣¶
北方有佳人端坐鼓鳴琴終晨撫管絃日夕不成音憂¶
来結不解我思存所欽君子尋時役幽妾懐苦心初為¶
三載别於今久滯淫昔邪生户牖庭内自成隂翔鳥鳴¶
翠偶草蟲相和吟心悲易感激俛仰淚流衿願託晨風¶
翼束帶侍衣衾¶
<pb:KR4h0107_WYG_031-11a>¶
明月曜清景曨光照𤣥墀幽人守静夜廻身入空帷¶
束帶俟将朝廓落晨星稀寐假交精爽覿我佳人姿巧¶
笑媚懽(一作/讙)靨聯娟眸與眉寤言増長嘆悽然心獨悲¶
君居北海陽妾在江南隂懸邈極修途(一作/途逺)脩山川阻¶
且深承懽注隆愛結分投所欽衘恩(一作/思)篤守義萬里¶
託㣲心¶
　　　感婚詩¶
駕言遊東邑東邑紛穰穰婚姻及良時嫁娶避當梁窈¶
<pb:KR4h0107_WYG_031-11b>¶
窕出閨女嬿婉姬與姜素顔發紅華美目流清揚韡煒¶
衆親盛於我猶若常譬彼暮春草榮華不再陽¶
　　　雜詩三首¶
晷度隨天運四時互相承東壁正昏中涸隂寒節升繁¶
霜降當夕悲風中夜興朱火青無光蘭膏坐自凝重衾¶
無暖氣挾纊如懐冰伏枕終遥夕寤言莫予應永思慮¶
崇昔慨然獨拊膺¶
逍遥游春空(一作/宫)容與淥池阿白蘋開素葉朱草茂丹¶
<pb:KR4h0107_WYG_031-12a>¶
華㣲風揺&KR0581;若増波動芰荷榮彩曜中林流馨入綺羅¶
王孫遊不歸修路邈以遐誰與翫遺芳佇立獨咨嗟¶
荏苒日月運寒暑忽流易同好逝不存迢迢逺離析房¶
櫳自来風户庭無行迹蒹葭生牀下蛛蝥網四壁懐思¶
豈不隆感物重鬱積遊鴈比翼翔歸鴻知接翮来哉彼¶
君子無愁徒自隔¶
　　　擬古(見藝文松類有詩無/題古遺集云擬古)¶
松生壠坂上百尺下無枝東南望河尾西北隠崑崖剛¶
<pb:KR4h0107_WYG_031-12b>¶
風振山籟朋鳥夜驚離悲凉貫年節葱翠恒若斯安得¶
草木心不怨寒暑移¶
　　　遊仙詩三首(以下/闕文)¶
雲霓垂藻旒羽袿揚輕裾飄登清雲間論道神皇廬蕭¶
史登鳳音王后吹鳴竽守精味𤣥妙逍遥無為墟¶
玉珮連浮星輕冠結朝霞列坐王母堂艶體飡瑶華湘¶
妃詠渉江漢女奏陽阿¶
乗雲去中夏隨風濟江湘亹亹陟髙陵遂升玉巒陽雲¶
<pb:KR4h0107_WYG_031-13a>¶
娥薦瓊石神妃侍衣裳¶
　　　贈摯仲洽詩¶
君子有逸志棲遲於一丘仰䕃高林茂俯臨淥水流恬¶
淡養𤣥虚沈精研聖猷¶
　　　招隠二首¶
隠士託山林遁世以保真連恵亮未遇雄才屈不伸¶
棲遲四野外陸沈背當時循名掩不著藏器待無期羲¶
和䇿六龍弭節越崦嵫盛年俛仰過忽若振輕絲¶
<pb:KR4h0107_WYG_031-13b>¶
　成公綏(字子安東郡白馬人也少有俊才詞賦甚麗/張華雅重綏薦為太常博士歴秘書郎遷中)¶
　　(書郎毎與華受詔並/為詩賦泰始九年卒)¶
　　　中宫詩二首(按樂府載張華晉中宫/所歌一首體與此同)¶
殷湯令妃有華之女仁教内修度義以處清謐後宫九¶
嬪有序尹為媵臣遂作元輔(周詩逸軌/作賢明頌)¶
天地不獨立造化由隂陽乾坤垂覆載日月曜重光治¶
國先家道立教起閨房二妃濟有虞三母隆周王塗山¶
興大禹有莘佐成湯齊晉霸諸侯皆賴姬與姜關雎思¶
<pb:KR4h0107_WYG_031-14a>¶
賢妃此言安可忘¶
　　　行思(一云途/中作)¶
洋洋熊耳流巍巍伊闕山髙岡碣崔嵬雙阜夾長川素¶
石何磷磷水禽何翩翩逺渉許潁路顧思邈綿綿鬱陶¶
懐所親引領情緬然¶
　　　遊仙詩¶
盛年無幾時奄忽行欲老那得赤松子從學度世道西¶
入華隂山求得神芝草珠玉猶戴土何惜千金寶但願¶
<pb:KR4h0107_WYG_031-14b>¶
垂無窮與君長相保¶
　¶
　¶
　¶
　¶
　¶
　¶
　古詩紀巻三十一¶
