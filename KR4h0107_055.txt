# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:25.155615
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷五十五
<pb:KR4h0107_WYG_055-1a>¶
欽定四庫全書¶
　古詩紀卷五十五　　　　明　馮惟訥　撰¶
宋第一¶
　文帝(諱義隆武帝第二子先封宜都王徐羡之等/廢少帝迎帝入承大統後為元㓙劭所弑)¶
　　登景陽樓¶
崇堂臨萬雉層樓跨九城瑤軒籠翠幌組幙翳雲屏階¶
上曉霧潔林下夕風清蔓藻嬛緑葉芳蘭媚紫莖極望¶
周天險留察浹神京交渠紛綺錯列植發華英¶
<pb:KR4h0107_WYG_055-1b>¶
　　北伐¶
季文鑒禍先辛生識機始崇眷(疑作/替)非無徴興廢要有¶
以自昔淪中畿倐馬盈百祀不覩南雲隂但見胡塵起¶
亂極治方形塗泰由積否方欲除遺氛矧乃穢邊鄙眷¶
言悼斯民納隍良在已逝將振宏綱(一作/羅)一麾同文軌¶
　孝武帝(諱駿字休龍文帝第三子封武陵王元㓙劭/弑逆舉兵誅劭遂即大位在位十一年○詩)¶
　　(品曰宋孝武帝詩南平王鑠詩建平王宏詩孝武/詩雕文織綵過為精宻為二藩希慕見稱輕巧矣)¶
　　丁督䕶歌六首¶
<pb:KR4h0107_WYG_055-2a>¶
　　(一曰阿督䕶宋書樂志曰督䕶歌者彭城内史徐/逵之為魯軒所殺宋髙祖使府内直督䕶丁旿收)¶
　　(歛殯埋之逵之妻髙祖長女也呼旿至閣下自問/殮送之事每問輒歎息曰丁督䕶其聲哀切後人)¶
　　(因其聲廣為曲焉唐書樂志曰丁督䕶/晉宋間曲也今歌是宋孝武帝所製云)¶
督䕶北征去前鋒無不平朱門垂髙葢水世揚功名¶
洛陽數千里孟津流無極辛苦戎馬間别易㑹難得¶
督䕶北征去相送落星墟帆樯如芒檉督䕶今何渠¶
聞歡去北征相送直瀆浦只有淚可出無復情可吐¶
督䕶初征時儂亦惡聞許願作石尤風四面斷行旅¶
<pb:KR4h0107_WYG_055-2b>¶
黄河流無極洛陽數千里坎軻戎旅間何由見歡子(樂/府)¶
(作王/金珠)¶
　　自君之出矣(一云擬室思/玉臺作許瑤)¶
自君之出矣金翠闇無精思君如日月囘還晝夜生¶
　　遊覆舟山¶
束髪好怡衍弱冠頗流薄素想終勿傾聿來果邱壑層¶
峯亘天維曠渚綿地絡逢臯列神苑遭壇樹仙閣松墱¶
含青暉荷源煜彤爍川界泳遊鱗巖庭響鳴鶴¶
<pb:KR4h0107_WYG_055-3a>¶
　　登作樂山¶
脩路軫孤轡竦石頓飛轅遂登千尋首表裏望丘原屯¶
煙擾風穴積水溺雲根漢潦吐新波楚山帶舊苑壤草¶
凌故國拱木秀頽垣目極情無留客思空已繁¶
　　登魯山¶
解帆憇通渚息徒憑椒丘粤値風景和升髙從逺眸紀¶
郢窮西路湘夢極南流杳哉漢陰水浩焉江界脩¶
　　濟曲阿後湖¶
<pb:KR4h0107_WYG_055-3b>¶
宵登毗陵路旦過雲陽郛平湖曠津濟菰渚迭明蕪和¶
風翼歸采夕氛晦山嵎驚瀾翻魚藻頳霞照桑榆¶
　　與廬陵王紹别¶
連嵗矜離心今兹幸良集信宿窮晨暮開顔披所戢未¶
盡歡娯懷已傷岐路及舳艫引江介飛旌䒴爾邑悄擾¶
徒旅戒團欒流景入遲遲分手念泫泫登路泣¶
　　幸中興堂餞江夏王詩¶
送行悵川逝離酌偶嵗隂隂雲掩歡緒江山起别心¶
<pb:KR4h0107_WYG_055-4a>¶
　　拜衡陽文王義季墓¶
昩旦憑行軾濡露及山庭投歩矜履蹈舉目增淒清軺¶
路滅歸軫淪闥負重扃深松朝已霧幽隧晏未明長楊¶
敷晚素宿草披初青哀徃起沈泉追愛慟中情竹帛憑¶
年逺世範隨伏傾¶
　　七夕二首¶
白日傾晚照弦月升初光炫炫葉露滿肅肅庭風揚瞻¶
言媚天漢幽期濟河梁服箱從奔軺紈綺闕成章解帶¶
<pb:KR4h0107_WYG_055-4b>¶
遽廻軫誰云秋夜長愛聚雙情欵念離兩心傷¶
開庭鏡天路餘光不可臨㳂風被弱縷迎輝貫𤣥鍼斯¶
藝成無取時物聊可尋¶
　　夜聴妓¶
寒夜起聲管促席引靈寄深心屬悲絃逺情逐流吹勞¶
襟憑若辰誰謂懷忘易¶
　　詠史¶
聶政憑驍氣荆軻擅美風孤刃駭韓庭獨歩震秦宫懷¶
<pb:KR4h0107_WYG_055-5a>¶
音豈若始捐軀在命終雄姿列徃志流聲固無窮¶
　　初秋¶
夏盡炎氣㣲火息凉風生綠草未傾色白露已盈庭逺¶
視秋雲發近聴寒蟬鳴運移矜物化川上感餘情¶
　　秋夜¶
局景薄西隅升月照東垂肅肅風盈幕泫泫露傾枝側¶
聞飛壺急坐見河宿移覩辰念節變感物矜乖離¶
　　四時¶
<pb:KR4h0107_WYG_055-5b>¶
　　(南史曰孝武狎侮羣臣各有稱目栁元景桓䕶之/雖並北人而王𤣥謨獨受老傖之目嘗為𤣥謨作)¶
　　(四時/詩)¶
堇茹供春膳粟漿充夏餐瓟醬調秋菜白醝解冬寒¶
　　望月(以下二首/文疑闕)¶
褰幕蕩暄氣入夜漸流清微㣲風始發曖曖月初明思¶
因徃物深悲以歸雲盈¶
　　北伐¶
表裏跨原隰左右御川梁月羽皎素魄皇旗赩(赩許/力切)赤¶
<pb:KR4h0107_WYG_055-6a>¶
光¶
　　離合¶
霏雲起兮汎濫雨靄昏而不消意氣悄以無樂音塵寂¶
而莫交守邊境以臨敵寸心厲於戎昭閣盈圖記門滿¶
賓僚仲秋始戒中園初凋池育秋蓮水滅寒漂㫖歸塗¶
以易感日月逝而難要分中心而誰寄人懷念而必謠¶
(悲客他/方字)¶
　　華林都亭曲水聫句(一云華林園/效栢梁體)¶
<pb:KR4h0107_WYG_055-6b>¶
九宫盛事予旒纊(帝/)三輔務根誠難亮(揚州刺史江/夏王義恭)䇿¶
拙枌鄉慙恩望(南徐州刺史/竟陵王誕)折衝莫效興民謗(領軍將/軍元景)¶
侍禁衞儲恩踰量(太子右/率暢)臣謬叨寵九流曠(吏部尚/書莊)㗋¶
脣廢職方思讓(侍中/偃)明筆直繩天威諒(御史中丞/顔師伯)¶
　江夏王義恭(武帝桓美人所生也元嘉中為司徒建/武三年為太宰後為廢帝所殺明帝定)¶
　　(亂復舊爵邑/諡曰文獻)¶
　　豔歌行¶
江南遊湘妃窈窕漢濵女淑問流古今蘭音媚鄭楚瑤¶
<pb:KR4h0107_WYG_055-7a>¶
顔映長川善服照通滸求思望襄澨歎息對衡渚中情¶
未相感搔首增企予悲鴻失良匹俯仰戀儔侣俳佪㤀¶
寢食羽翼不能舉傾首佇春鷰為我津辭語¶
　　遊子移¶
三河遊蕩子麗顔邁荆寳携持玉柱筝懷挾忘憂草綢¶
繆甘泉中馳逐邯鄲道春服候時製秋紈迎凉造珍魄¶
暉素腕玉迹滿襟抱常歎樂日晏恒悲歡不早揮吹傳¶
舊美趨謠盡新好仲尼為輟餐秦王足傾倒¶
<pb:KR4h0107_WYG_055-7b>¶
　　自君之出矣¶
自君之出矣笥錦廢不開思君如清風曉夜常徘徊¶
　　登景陽樓¶
丹墀設金屏瑤榭陳玉牀温宫冬開燠清殿夏含霜弱¶
蘂布遐馥輕葉振逺芳彌望少無際肆睇周華疆象闕¶
對馳道飛廉矚方塘邸寺送暉曜槐栁自成行通川溢¶
輕艫長街盈方箱顧此爝火㣲胡顔厠天光¶
　　彭城戲馬臺集¶
<pb:KR4h0107_WYG_055-8a>¶
騁騖辭南京弭節憩東楚懿蕃重遐望興言集僚侣于¶
役未云淹時遷變溽暑眷戀江水流廻首獨延佇¶
　　温泉¶
秦都壯温谷漢京麗湯泉炎徳潛逺液暄波起兹源(闕/)¶
　　失題(見初學/泰山部)¶
大明總神武乗時以御天金牒封梁甫玉簡禪岱山(闕/)¶
　臨川王義慶(長沙景王第二子臨川王道規無子以/義慶為嗣永初元年襲封臨川王徵為)¶
　　(侍中丹陽尹尚書左僕射歴荆江南兖三州刺/史為性簡素寡嗜欲愛好文義足為宗室之表)¶
<pb:KR4h0107_WYG_055-8b>¶
　　遊鼉湖¶
暄景轉諧淑草木日滋長梅花覆樹白桃杏發榮光(闕/)¶
　南平王鑠(字休𤣥文帝第四子未弱冠擬古三十餘/首時人以為亞迹陸機元兇弑立以鑠為)¶
　　(侍中及孝武入討鑠歸義最晚常懐憂懼然負才/狡競每與兄弟計度藝能屢輕孝武孝武毒殺之)¶
　　三婦豔詩¶
大婦裁霧縠中婦牒冰練小婦端清景含歌登玉殿丈¶
人且徘徊臨風傷流霰¶
　　白紵曲¶
<pb:KR4h0107_WYG_055-9a>¶
僊僊徐動何盈盈玉腕俱凝若雲行佳人舉袖輝(玉臺/作耀)¶
青蛾摻摻擢手映鮮羅狀似明月汎雲河體如輕風動¶
流波¶
　　擬行行重行行¶
眇眇陵長道遙遙行逺之廻車背京里(玉臺/作邑)揮手從此¶
辭堂上流塵生庭中綠草滋寒螿翔水曲秋兎依山基¶
芳年有華月佳人無還期日夕凉風起對酒長相思悲¶
發江南調憂委子衿詩臥覺明燈晦坐見輕紈緇淚容¶
<pb:KR4h0107_WYG_055-9b>¶
不可飾幽鏡難復治(一作/持)願垂薄暮景照妾桑榆時¶
　　擬明月何皎皎¶
落宿半遙城浮雲藹層闕玉宇來清風羅帳延秋月結¶
思想伊人沈憂懷明發誰為客行久屢見流芳歇河廣¶
川無梁山髙路難越¶
　　擬孟冬寒氣至¶
白露秋風始秋風明月初明月照髙樓露落(一作/白露)皎𤣥¶
除迨及凉風起行見寒林疎客從逺方至贈我千里書¶
<pb:KR4h0107_WYG_055-10a>¶
先叙懷舊愛末陳久離居一章意不盡三復(一作/幅)情有¶
餘願遂平生志無使甘言虚¶
　　擬青青河邊草¶
淒淒含露臺肅肅迎風館思女御櫺軒哀心(一作/聲)徹雲¶
漢端撫悲絃泣獨對明燈歎良人久遙役耿介終昏旦¶
楚楚秋水歌依依採菱彈¶
　　代收淚就長路¶
聳轡髙陵曲揮袂廣川濆黄塵昏白日悲風(一作/荒塞)起浮¶
<pb:KR4h0107_WYG_055-10b>¶
雲蕭條萬里别契闊三秋分時徃從朝露年來驚夕氲¶
徘徊去芳節依遲從逺軍¶
　　過厯山湛長史草堂¶
兹嶽藴虚詭憑覽趣亦贍九峯相接連五渚逆縈浸層¶
阿疲且引絶巖暢方禁溜衆夏更寒林交晝常䕃伊余¶
久緇湼復得味恬淡願遂安期生於焉愜髙枕¶
　　七夕詠牛女¶
秋動清風扇火移炎氣歇廣簷含夜隂髙軒通夕月安¶
<pb:KR4h0107_WYG_055-11a>¶
歩廵芳林傾望極雲闕組幙縈漢陳龍駕凌霄發誰云¶
長河遙頗覺(一作/劇)促筵恱沈情未申寫飛光已飄忽來¶
對眇難期今歡自兹沒¶
　　秋歌(藝文無題/在秋部)¶
昊天清且髙秋氣發初凉白露下㣲津明月流素光凝¶
煙汎城闕淒風入軒房朱華先零落綠草就芸黄纎羅¶
還笥篋輕紈改衣裳¶
　王韶之(字休泰偉之之子晉義熈中除著作郎復補/通直郎領西省事武帝受命加驍騎将軍少)¶
<pb:KR4h0107_WYG_055-11b>¶
　　(帝時出為吳郡太守徴/為祠部尚書加給事中)¶
　　贈潘綜呉逵舉孝廉詩(六章/)¶
東寳惟金南木有喬發煇曾崖竦幹重霄美哉兹土世¶
載英髦育翮幽林養音九臯¶
唐后明敡漢宗蒲輪我皇降鑒思樂懷人羣臣競薦舊¶
章惟新余亦奚貢曰義與仁¶
仁義伊在惟呉惟潘心積純孝事著艱難投死如歸淑¶
問若蘭呉實履仁心力偕單固此苦節易彼嵗寒霜雪¶
<pb:KR4h0107_WYG_055-12a>¶
雖厚松柏丸丸¶
人亦有言無善不彰二子徽猷彌久彌芳㧞叢出類景¶
行朝陽誰謂道遐𢎞之則光咨爾庶事無然怠荒¶
江革奉摯慶禄是荷姜詩入貢漢朝咨嗟朂哉行人敬¶
爾休嘉俾是下國炤煇京華¶
伊余朽駘竊服懼盗無能禮樂豈暇聲教順彼康夷懿¶
徳是好聊綴所懷以贈二孝¶
　　詠雪離合¶
<pb:KR4h0107_WYG_055-12b>¶
霰先集兮雪乃零散輝素兮被簷庭曲室寒兮朔風厲¶
州陸涸兮羣籟鳴¶
　何承天(東海郯人博通古今尤精厯數/仕宋領著作郎官至御史中丞)¶
　　鼓吹鐃歌十五首¶
　　(宋書樂志曰鼔吹鐃歌十五/篇何承天晉義熙中私造)¶
　　　朱路篇¶
朱路揚和鸞翠葢耀金華𤣥牡飾樊纓流旌拂飛霞雄¶
㦸闢曠塗班劔翼髙車三軍且莫喧聼我奏鐃歌清鞞¶
<pb:KR4h0107_WYG_055-13a>¶
驚短簫朗鼓節鳴笳人心惟愷豫兹音亮且和輕風起¶
紅塵渟瀾發㣲波逸韻騰天路穨響結城阿仁聲被八¶
表威震振九遐嗟嗟介胄士朂哉念皇家¶
　　　思悲公篇¶
思悲公懷衮衣東國何悲公西歸公西歸流二叔幼主¶
旣悟偃禾復偃禾復聖志申營都新邑從斯民從斯民¶
徳惟明制禮作樂興頌聲興頌聲致嘉祥鳴鳯爰集萬¶
國康萬國康猶弗已握髪吐餐下羣士惟我君繼伊周¶
<pb:KR4h0107_WYG_055-13b>¶
親覩盛世復何求¶
　　　雍離篇¶
雍士多離心荆民懷怨情二凶不量徳搆難稱其兵王¶
人銜朝命正辭糾不庭上宰宣九伐萬里舉長旌樓船¶
掩江濆駟介飛重英歸徳戒後夫賈勇尚先鳴逆徒既¶
不濟愚智亦相傾霜鋒未及染鄢郢忽已清西川無潛¶
鱗北渚有奔鯨凌威致天府一戰夷三城江漢被美化¶
宇宙歌太平惟我東郡民曾是深推誠¶
<pb:KR4h0107_WYG_055-14a>¶
　　　戰城南篇¶
戰城南衝黄塵丹旌電烻鼔雷震勍敵猛戎馬殷横陣¶
亘野若屯雲仗大順應三靈義之所感士忘生長劒擊¶
繁弱鳴飛鏑炫晃亂奔星虎騎躍華毦旋朱火延起騰¶
飛煙驍雄斬髙旗搴長角浮呌響清天夷羣㓂殪逆徒¶
餘黎霑惠詠來蘇奏愷樂歸皇都班爵獻俘邦國娛¶
　　　巫山髙篇¶
巫山髙三峽峻青壁千尋深谷萬仞崇巖冠靈林冥冥¶
<pb:KR4h0107_WYG_055-14b>¶
山禽夜響晨猿相和鳴洪波迅澓載逝載停悽悽商旅¶
之客懷苦情在昔陽九皇綱微李氏竊命宣武耀靈威¶
蠢爾逆縱復踐亂機王旅薄伐傳首來至京師古之為¶
國惟徳是貴力戰而虐民鮮不顛墜矧乃叛戾伊胡能¶
遂咨爾巴子無放肆¶
　　　上陵者篇¶
上陵者相追攀被服纎麗振綺紈携童幼升崇巒南望¶
城闕鬱盤桓王公第通衢端髙甍華屋列朱軒臨濬谷¶
<pb:KR4h0107_WYG_055-15a>¶
掇秋蘭士女悠奕映隰原指營邱感牛山爽鳩既沒景¶
君歎嗟嵗聿逝不還志氣衰沮𤣥鬢斑野莽宿墳土乾¶
顧此纍纍中心酸生死亦何怨取樂今日展情歡¶
　　　將進酒¶
將進酒慶三朝備繁禮薦嘉肴榮枯換霜霧交緩春帶¶
命朋僚車等旗馬齊鑣懐温克樂林濠士失志愠情勞¶
思㫖酒寄遊遨敗徳人甘醇醪耽長夜惑淫妖興屢舞¶
厲哇謠形傞傞聲號呶首既濡志亦荒性命夭國家亡¶
<pb:KR4h0107_WYG_055-15b>¶
嗟後生節酣觴匪酒辜孰為殃¶
　　　君馬篇¶
君馬麗且閑揚鑣騰逸姿駿足躡流景髙歩追輕飛冉¶
冉六轡柔奕奕金華暉輕霄翼羽葢長風靡淑旂願為¶
范氏驅雝容歩中畿豈效詭遇子馳騁趣危機鉛陵䇿¶
良駟造父為之悲不怨呉坂峻但恨伯樂稀赦彼岐山¶
盜實濟韓原師奈何漢魏主縱情營所私疲民甘藜藿¶
廐馬患盈肥人畜眢厥養蒼生將焉歸¶
<pb:KR4h0107_WYG_055-16a>¶
　　　芳樹篇¶
芳樹生北庭豐隆正徘徊翠穎陵冬秀紅葩迎春開佳¶
人閑幽室惠心婉以諧蘭房掩綺幌綠草被長階日夕¶
遊雲際歸禽命同棲皓月盈素景凉風拂中閨哀絃理¶
虚堂要妙清且淒嘯歌流激楚傷此碩人懷梁塵集丹¶
帷微飈揚羅袿豈怨嘉時暮徒惜良願乖¶
　　　有所思篇¶
有所思思昔人曾閔二子善養親和顔色奉昏晨至誠¶
<pb:KR4h0107_WYG_055-16b>¶
烝烝通明神鄒孟軻為齊卿稱身受禄不貪榮道不用¶
獨擁楹三徙既誶禮義明飛鳥集猛獸附功成事畢乃¶
更聚哀我生遘㓙閔幼罹荼酷備艱辛慈顔絶見無因¶
長懷永思託丘墳¶
　　　雉子遊原澤篇¶
雉子遊原澤幼懐耿介心飲啄雖勤苦不願棲園林古¶
有避世士抗志青霄岑浩然寄卜肆揮棹通川隂逍迷¶
風塵外散髪撫鳴琴卿相非所眄何况於千金功名豈¶
<pb:KR4h0107_WYG_055-17a>¶
不美寵辱亦相尋冰炭結六府憂虞纏胷襟當世湏大¶
度量已不克任三復泉流誡自警良已深¶
　　　上邪篇¶
上邪下難正衆枉不可矯音和響必清端景縁直表大¶
化揚仁風齊人猶偃草聖王既已沒誰能𢎞至道開春¶
湛柔露代終肅嚴霜承平貴孔孟政弊矦申商孝公明¶
賞罰六世猶克昌李斯肆濫刑秦民所以亡漢宣隆中¶
興魏祖寧三方譬彼鍼與石效疾而稱良行葦非不厚¶
<pb:KR4h0107_WYG_055-17b>¶
悠悠何詎央琴瑟時未調改絃當更張矧乃治天下此¶
要安可忘¶
　　　臨髙臺篇¶
臨髙臺望天衢飄然輕舉凌太虚携列子超帝鄉雲衣¶
雨帶乗風翔肅龍駕㑹瑤臺清暉浮景溢蓬萊濟西海¶
濯洧盤佇立雲嶽結幽蘭馳迅風遊炎州願言桑梓思¶
舊遊傾霄葢靡電旌降彼天塗頽窈冥辭仙族歸人羣¶
懷忠抱義奉明君任窮達隨所遭何為逺想令心勞¶
<pb:KR4h0107_WYG_055-18a>¶
　　　逺期篇¶
逺期千里客肅駕候良辰近命城郭友具爾惟懿親髙¶
門啓雙闈長筵列嘉賔中唐儛六佾三廂羅樂人簫管¶
激悲音羽毛揚華文金石響髙宇絃歌動梁塵脩標多¶
巧㨗丸劒亦入神遷善自雅調成化由清均主人垂隆¶
慶羣士樂忘身願我聖明君遐期保萬春¶
　　　石流篇¶
石上流水湔湔其波發源幽岫永歸長河瞻彼逝者嵗¶
<pb:KR4h0107_WYG_055-18b>¶
月其偕子在川上惟以增懷嗟我殷憂載勞寤寐遘此¶
百罹有志不遂行年倐忽長勤是嬰永言沒世悼兹無¶
成幸遇開泰沐浴嘉運綏帶安寢亦又何愠古之為仁¶
自求諸已虚情遙慕終於徒已¶
　¶
　¶
　¶
　古詩紀卷五十五¶
