# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:25.189373
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷五十七
<pb:KR4h0107_WYG_057-1a>¶
欽定四庫全書¶
　古詩紀卷五十七　　　　明　馮惟訥　撰¶
宋第三¶
　謝靈運(陳郡陽夏人以祖父並𦵏始寧縣遂移藉㑹/嵇晉孝武時襲封康樂公累遷黄門侍郎時)¶
　　(宋公位相國以為從事中郎遷世子左衞率及宋/受禪降爵為侯起為散騎常侍轉太子左衞率武)¶
　　(帝崩岀為永嘉太守在郡辭歸始寧文帝登祚徴/為秘書監遷侍中未幾復稱疾歸好尋山陟險㑹)¶
　　(稽太守孟覬表其有異志帝惜其才授臨川内史/復為有司所紏徙廣州尋以事詔就廣州棄市年)¶
　　(四十九○詩品曰靈運詩其源出於陳思雜有景/陽之體故尚巧似而逸蕩過之頗以繁蕪為累嶸)¶
<pb:KR4h0107_WYG_057-1b>¶
　　(謂若人興多才髙寓目輙書内無乏思外無遺物/其繁富宜哉然名章迥句處處間起䴡典新聲絡)¶
　　(繹奔㑹譬猶青松之㧞灌木白/玉之映塵沙未足貶其髙潔也)¶
　　樂府(康樂樂府多闕文/姑從茂倩舊次)¶
　　善哉行(以下/四言)¶
陽谷躍升虞淵引落景曜東隅晼晚西薄三春燠敷九¶
秋蕭索凉來温謝寒徃暑却居徳斯頥積善嬉謔隂灌¶
陽叢凋華墮萼歡去易慘悲至難鑠擊節(樂府作/激涕)當歌¶
對酒當酌鄙哉愚人戚戚懷瘼善哉達士滔滔處樂¶
<pb:KR4h0107_WYG_057-2a>¶
　　隴西行¶
昔在老子至(一作/志)理成篇枉小傾大綆短絶泉鳥之栖¶
遊林檀是閑韶樂牢膳豈伊攸便胡為乖枉從表方圓¶
耿耿僚志慊慊丘園善歌以詠言理成篇¶
　　日出東南隅行(以下/五言)¶
柏梁冠南山桂宫燿北泉晨風拂幨幌朝日照閨軒美¶
人卧屏席懐蘭秀瑤璠皎潔秋松氣淑徳春景暄(闕/)¶
　　長歌行¶
<pb:KR4h0107_WYG_057-2b>¶
倐爍夕星流昱奕朝露團粲粲烏有停泫泫豈暫安徂¶
齡速飛電頽節騖驚湍覽物起悲緒顧已識憂端朽貌¶
改鮮色悴容變柔顔變改茍催促容色烏盤桓亹亹衰¶
期廹靡靡壯志闌既慙臧孫慨復愧楊子歎寸隂果有¶
逝尺素竟無觀幸賒道念戚且取長歌歡¶
　　苦寒行(二見/)¶
嵗嵗層氷合紛紛霰雪落浮陽减清暉寒禽呌悲壑¶
饑㸑煙不興渇汲水枯涸¶
<pb:KR4h0107_WYG_057-3a>¶
　　又(載初學記/疑有闕文)¶
樵蘇無夙飲鑿氷煮朝飡悲矣採薇唱苦哉有餘酸¶
　　豫章行¶
短生旅長世恒覺白日欹覽鏡睨頽容華顔豈久期茍¶
無迴戈術坐觀落崦嵫(闕/)¶
　　相逢行(樂府作惠連今/從藝文作靈運)¶
行行即長道道長息班草邂逅賞心人與我傾懷抱夷¶
世信難値憂來傷人平生不可保　陽華與春渥隂柯¶
<pb:KR4h0107_WYG_057-3b>¶
長秋稿心慨榮去速情苦憂來早日華難久居憂來傷¶
人諄諄亦至老　親黨近䘏庇昵君不常好九族悲素¶
霰三良怨黄鳥邇朱白即頳憂來傷人近縞潔必造¶
水流理就濕火炎同歸燥賞契少能諧斷金斷可寳千¶
計莫適從憂來傷人萬端信紛繞　巢林宜擇木結友¶
使心曉心曉形迹畧畧邇誰能了相逢既若舊憂來傷¶
人片言代紵縞¶
　　折楊栁行二首¶
<pb:KR4h0107_WYG_057-4a>¶
鬱鬱河邊樹青青野田草舍我故鄉客將適萬里道妻¶
妾牽衣袂抆淚沾懷抱還拊幼童子顧託兄與嫂辭訣¶
未及終嚴駕一何早負笮引文舟饑渇常不飽誰令爾¶
貧賤咨嗟何所道¶
騷屑出穴風揮霍見日雪颼颼無久搖皎皎幾時潔未¶
覺泮春氷已復謝秋節空對尺素遷獨視寸隂滅否桑¶
未易繫泰茅難重㧞桑茅迭生運語黙寄前哲¶
　　泰山吟¶
<pb:KR4h0107_WYG_057-4b>¶
岱宗秀維岳崔崒刺雲天岝崿既嶮&KR2404;觸石輒芊綿(樂/府)¶
(作千/眠)登封瘞崇壇降禪藏肅然石閭何晻藹明堂祕靈¶
篇¶
　　君子有所思行¶
總駕越鍾陵還顧望京畿躑躅周名都遊目倦(一作/眷)忘¶
歸市鄽無阨(一作/夾)室世族有髙闈宻親麗華苑軒甍飭¶
通逵孰是金張樂諒由燕趙詩長夜恣酣飲竆年㺯音¶
徽盛徃速露墜衰來疾風飛餘生不歡娯何以竟暮歸¶
<pb:KR4h0107_WYG_057-5a>¶
寂寥曲肱子瓢飲療朝饑所禀自天性貧富豈相譏¶
　　悲哉行(陸士衡集亦載此詩/誤也陸别有一首)¶
萋萋春草生王孫遊有情差池鷰始飛夭裊桃(一作/栁非)始¶
榮灼灼桃恱色飛飛燕弄聲檐上雲結隂澗下風吹清¶
幽樹雖改觀終始在初生松蔦歡蔓延樛葛欣虆縈眇¶
然遊宦子晤言時未并鼻感改朔氣眼(一作/心)傷變節榮¶
侘傺豈徒然澶(一作/緬)漫絶音形風來不可託鳥去豈為¶
聴¶
<pb:KR4h0107_WYG_057-5b>¶
　　會吟行¶
六引緩清唱三調佇繁音列筵皆静寂咸共聆會吟會¶
吟自有初請從文命敷敷績壺冀始刋木至江氾列宿¶
炳天文負海横地理連峰競千仞背流各百里滮池溉¶
稉稻輕雲曖松杞兩京愧佳麗三都豈能似層臺指中¶
天髙墉積崇雉飛燕躍廣途鷁首戲清沚肆呈窈窕容¶
(五臣/作客)路曜㛹姢子自來彌世(一作/年)代賢達不可紀勾踐¶
善廢興越叟識行止范蠡出江湖梅福入城市東方就¶
<pb:KR4h0107_WYG_057-6a>¶
旅逸梁鴻去桑梓牽綴書土風辭殫意未已¶
　　緩歌行¶
飛客結靈友凌空萃丹丘習習和風起采采彤雲浮(一/作)¶
(流/)娥皇發湘浦霄明出河洲宛宛連螭轡裔裔振龍旒¶
(一作輈/  闕)¶
　　燕歌行(七言/)¶
孟冬初寒節氣成悲風入閨霜依庭秋蟬噪栁燕辭(樂/府)¶
(作/棲)楹念君行役怨邊城君何﨑嶇久徂征豈無膏沐感¶
<pb:KR4h0107_WYG_057-6b>¶
鸛鳴對君不樂淚沾纓闢窓開幌㺯秦筝調絃促柱多¶
哀聲遙夜明月鑒帷屏誰知河漢淺且清展轉思服悲¶
明星¶
　　鞠歌行(以下/雜言)¶
徳不孤兮必有鄰唱和之契冥相因譬如虬虎兮來風¶
雲亦如形聲影響陳心歡賞兮嵗易淪隠玉藏彩疇識¶
真叔牙顯夷吾親郢既歿匠寢斤覽古籍信伊人永言¶
知己感良辰¶
<pb:KR4h0107_WYG_057-7a>¶
　　順東西門行¶
出西門眺雲間揮斤扶木墜虞泉信道人鑒徂川思樂¶
暫捨誓不旋閔九九傷牛山宿心載違徒昔言競落運¶
務頽年招命儕好相追牽酌芳酤奏繁絃惜寸隂情固¶
然¶
　　上留田行¶
薄遊出彼東道上留田薄遊出彼東道上留田循聼一¶
何矗矗上留田澄川一何皎皎上留田悠哉逷矣征夫¶
<pb:KR4h0107_WYG_057-7b>¶
上留田悠哉逷矣征夫上留田兩服上阪電遊(彚作/雷逝)上¶
留田舫舟下遊飈驅上留田此别旣久無適上留田此¶
别既久無適上留田寸心繫在萬里上留田尺素遵此¶
千夕上留田秋冬迭相去就上留田秋冬迭相去就上¶
留田素雪紛紛鶴委上留田清風飈飈入袖上留田嵗¶
云暮矣增憂上留田嵗云暮矣增憂上留田誠知運來¶
詎抑上留田熟視年徃莫留上留田¶
　　三月三日侍宴西池詩(四言/)¶
<pb:KR4h0107_WYG_057-8a>¶
詳觀記牒鴻荒莫傳降及雲鳥曰聖則天虞承唐命周¶
襲商艱江之永矣皇心惟眷矧乃暮春時物芳衍濫觴¶
逶迤周流蘭殿禮備朝容樂闋夕宴¶
　　述祖徳詩二首(以下/五言)¶
　序曰大元中王父龕定淮南負荷世業専主隆人逮¶
　賢相徂謝君子道消拂衣蕃岳考卜東山事同樂生¶
　之時志期范蠡之舉¶
達人貴自我髙情屬天雲兼抱濟物性而不纓垢氛叚¶
<pb:KR4h0107_WYG_057-8b>¶
生蕃(通作/藩)魏國展季救魯人弦髙犒㬐(舊作/晉誤)師仲連郤¶
秦軍臨組乍不緤對珪寧肯分惠物辭所賞勵志故絶¶
人苕苕歷千載遥遥播清塵清塵竟誰嗣明哲垂(選作/時)¶
經綸委講綴(當作/輟)道論改服康世屯屯難既云康尊主¶
隆斯民¶
中原昔䘮亂䘮亂豈觧已崩騰永嘉末逼迫太元始河¶
外無反正江介有䠞圯萬邦咸震懾横流賴君子拯溺¶
由道情龕暴資神理秦趙欣來蘇燕魏遲文軌賢相謝¶
<pb:KR4h0107_WYG_057-9a>¶
世運逺圖因事止髙揖七州外拂衣五湖裏隨山疏濬¶
潭傍巖藝枌梓遺情捨塵物貞觀丘壑美¶
　　九日從宋公戲馬臺集送孔令¶
季秋邊朔苦旅鴈違霜雪凄凄陽卉腓皎皎寒潭絜(潔/同)¶
良辰感聖心雲旗興暮節鳴葭戾朱宫蘭巵獻時哲餞¶
宴光有孚和樂隆所缺在宥天下理吹萬羣方恱歸客¶
遂海隅脫冠謝朝列弭棹薄枉渚指景待樂闋河流有¶
急瀾浮驂無緩轍豈伊川途念宿心愧將别彼美丘園¶
<pb:KR4h0107_WYG_057-9b>¶
道喟焉傷薄劣¶
　　從遊京口北固應詔¶
玉璽戒誠信黄屋示崇髙事為名教用道以神理超昔¶
聞汾水遊今見塵外鑣鳴笳發春渚稅鑾登山椒張組¶
眺倒景列筵矚歸潮逺巖映蘭薄白日麗江臯原隰荑¶
緑栁墟囿散紅桃皇心美陽澤萬象咸光昭顧已枉維¶
縶撫志慙塲苖工拙各所宜終以反林巢曾是縈舊想¶
覽物奏長謡¶
<pb:KR4h0107_WYG_057-10a>¶
　　永初三年七月十六日之郡初發都¶
述職期闌暑理棹變金素秋岸澄夕隂火旻團朝露辛¶
苦誰為情遊子値頽暮愛似莊念昔久敬曾存故如何¶
懐土心持此謝逺度李牧愧長袖郤克慙躧歩良時不¶
見遺醜狀不成惡曰余亦支離依方早有慕生幸休明¶
世親䝉英達顧空班趙氏璧徒乖魏王瓠從來漸二紀¶
始得傍歸路將竆山海迹永絶賞心悟¶
　　隣里相送至方山¶
<pb:KR4h0107_WYG_057-10b>¶
祗役出皇邑相期憇甌越解纜及流潮懷舊不能發析¶
析就衰林皎皎明秋月含情易為盈遇物難可歇積痾¶
謝生慮寡慾罕所闕資此永幽棲豈伊年嵗别各勉日¶
新志音塵慰寂蔑¶
　　過始寧墅¶
束髮懐耿介逐物遂推遷違志似如昨二紀及兹年緇¶
磷謝清曠疲薾慙貞堅拙疾相倚薄還得静者便剖竹¶
守滄海枉㠶過舊山山行窮登頓水渉盡洄㳂巖峭嶺¶
<pb:KR4h0107_WYG_057-11a>¶
稠叠洲縈渚連綿白雲抱幽石緑篠媚清漣葺宇臨廻¶
江築觀基曾顛揮手告鄉曲二載期歸旋且為樹枌檟¶
無令孤願言¶
　　富春渚¶
宵濟漁浦潭旦及富春郭定山緬雲霧赤亭無淹薄遡¶
流觸驚急臨圻阻參錯亮乏伯昏分險過吕梁壑洊至¶
宜便習兼山貴止託平生協幽期淪躓困㣲弱久露干¶
禄請始果逺遊諾宿心漸申寫萬事俱零落懷抱既¶
<pb:KR4h0107_WYG_057-11b>¶
昭曠外物徒龍蠖¶
　　七里瀨¶
羈心積秋晨晨積展遊眺孤客傷逝湍徒旅苦奔峭石¶
淺水潺湲日落山照曜荒林紛沃若哀禽相呌嘯遭物¶
悼遷斥存期得要妙既秉上皇心(五臣/作情)豈屑末代誚目¶
覩嚴子瀬想屬任公釣誰謂古今殊異代可同調¶
　　晚出西射堂¶
歩出西城(集作/掖)門遙望城西岑連障疊巘崿青翠杳深¶
<pb:KR4h0107_WYG_057-12a>¶
沈曉霜楓葉丹夕曛嵐氣隂節徃慼不淺感來念已深¶
羈雌戀舊侣迷鳥懐故林含情尚勞愛如何離賞心撫¶
鏡華緇鬢攬帶緩促衿安排徒空言幽獨賴鳴琴¶
　　登池上樓¶
潛虬媚幽姿飛鴻響逺音薄霄愧雲浮棲川怍淵沈進¶
徳智所拙退耕力不任徇禄反竆海卧痾對空林衾枕¶
昧節候褰開暫窺臨傾耳聆波瀾舉目眺嶇嶔初景革¶
緒風新陽改故隂池塘生春草園栁變鳴禽祁祁傷豳¶
<pb:KR4h0107_WYG_057-12b>¶
歌萋萋感楚吟索居易永久離羣難處心持操豈獨古¶
無悶徵在今¶
　　遊南亭¶
時竟夕澄霽雲歸日西馳宻林含餘清逺峰隠半規久¶
痗昏墊苦旅館眺郊岐澤蘭漸被徑芙蓉始發池未厭¶
青春好已觀朱明移戚戚感物歎星星白髮垂藥餌情¶
所止衰疾忽在斯逝將候秋水息景偃舊崖我志誰與¶
亮賞心惟良知¶
<pb:KR4h0107_WYG_057-13a>¶
　　遊赤石進㠶海¶
首夏猶清和芳草亦未歇水宿淹晨暮隂霞屢興沒周¶
覽倦瀛壖况乃凌窮髪川后時安流天呉静不發揚帆¶
採石華掛席拾海月溟漲無端倪虚舟有超越仲連輕¶
齊組子牟眷魏闕矜名道不足適已物可忽請附任公¶
言終然謝夭伐¶
　　登江中孤嶼¶
江南倦歷覽江北曠周旋懷新道轉廻尋異景不延亂¶
<pb:KR4h0107_WYG_057-13b>¶
流趨正絶(五臣作/孤嶼)孤嶼媚中川雲日相輝映空水共澄¶
鮮表靈物莫賞藴真誰為傳想像崑山姿緬邈區中¶
縁始信安期術得盡養生年¶
　　登永嘉緑嶂山詩¶
裹糧杖輕策懐遲上幽室行源逕轉逺距陸情未畢澹¶
㶑結寒姿團欒潤霜質澗委水屢迷林迥巖逾宻眷西¶
謂初月顧東疑落日踐(一作/殘)夕奄昏曙蔽翳皆周悉蠱¶
上貴不事履二美貞吉幽人常坦歩髙尚邈難匹頥阿¶
<pb:KR4h0107_WYG_057-14a>¶
竟何端寂寂寄抱一恬如既巳交繕性自此出¶
　　郡東山望溟海詩(一作東/山望海)¶
開春獻初嵗白日出悠悠蕩志將愉樂瞰海庶㤀憂䇿¶
馬歩蘭臯緤控息椒丘采蕙遵大薄搴若履長洲白花¶
皜陽林紫䖀(一作/翹)曄春流非徒不弭忘覽物情彌遒萱¶
蘇始無慰寂寞終可求¶
　　遊嶺門山詩¶
西京誰修政龔汲稱良吏君子豈定所清塵慮不嗣早¶
<pb:KR4h0107_WYG_057-14b>¶
蒞建徳鄉民懐虞芮意海岸常寥寥空館盈清思協¶
以上冬月晨遊肆所喜千圻邈不同萬嶺狀皆異威摧¶
三山峭瀄汨兩江駛漁舟(一作/商)豈安流樵拾謝西芘人¶
生誰云樂貴不屈所志¶
　　石室山詩¶
清旦索幽異放舟越坰郊苺苺蘭渚急藐藐苔嶺髙石¶
室冠林陬飛泉發山椒虚泛徑千載峥嶸非一朝鄉村¶
絶聞見樵蘇限風霄㣲戎無逺覽總笄羡升喬靈域久¶
<pb:KR4h0107_WYG_057-15a>¶
韜隠如與心賞交合歡不容言摘芳㺯寒條¶
　　登上戍石鼓山詩¶
旅人心長久憂憂自相接故鄉路遥逺川陸不可渉汨¶
汨莫與娯發春托登躡歡願既無並戚慮庶有協(一作/怯)¶
極目睞左濶廻顧眺右狹日末澗增波雲生嶺逾疊白¶
芷競新苔緑蘋齊初葉摘芳芳靡諼愉樂樂不燮佳期¶
緬無像騁望誰云愜¶
　　行田登海口盤嶼山¶
<pb:KR4h0107_WYG_057-15b>¶
羈苦孰云慰觀海藉朝風莫辨洪波極誰知大壑東依¶
稀採菱歌彷彿含嚬容遨遊碧沙渚遊衍丹山峰¶
　　白石巖下徑行田¶
小邑居易貧災年民無生知淺懼不周愛深憂在情舊¶
業横海外蕪穢積頽齡饑饉不可久甘心務經營千頃¶
帶逺堤萬里瀉長汀洲流㳙澮合連綂塍埒并雖非楚¶
宫化荒闕亦黎萌雖非鄭白渠每嵗望東京天鑒儻不¶
孤來兹驗㣲誠¶
<pb:KR4h0107_WYG_057-16a>¶
　　齋中讀書¶
昔余遊京華未嘗廢丘壑矧乃歸山川心跡雙寂寞虚¶
館絶諍訟空庭來鳥雀卧疾豐暇豫翰墨時間作懐抱¶
觀古今寢食展戯謔既笑沮溺苦又哂子雲閣執㦸亦¶
以疲耕稼豈云樂萬事難並歡達生幸可託¶
　　命學士講書¶
卧病同淮陽宰邑曠武城弦歌愧言子清浄謝伏生古¶
人不可攀何以報恩榮時徃嵗易周聿來政無成曾是¶
<pb:KR4h0107_WYG_057-16b>¶
展予心招學講羣經鑠金既云刃凝土亦能型望爾志¶
尚隆逺嗣竹箭聲敢謂荀氏訓且布(一作/有)蘭陵情待罪¶
豈久期禮樂俟賢明¶
　　種桑詩¶
詩人陳條柯亦有美攘剔前修為誰故後事資紡績常¶
佩知方誡愧㣲富教益浮陽騖嘉月藝桑迨閒隙疎欄¶
發近郛長行達廣塲曠流始毖泉湎塗猶跬跡俾此將¶
長成慰我海外役¶
<pb:KR4h0107_WYG_057-17a>¶
　¶
　¶
　¶
　¶
　¶
　¶
　¶
　¶
<pb:KR4h0107_WYG_057-17b>¶
　¶
　¶
　¶
　¶
　¶
　¶
　¶
　古詩紀巻五十七¶
