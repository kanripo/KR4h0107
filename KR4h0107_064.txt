# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:25.323872
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷六十四
<pb:KR4h0107_WYG_064-1a>¶
欽定四庫全書¶
　古詩紀卷六十四　　　　明　馮惟訥　撰¶
宋第十¶
　何偃(字仲宏廬江人元嘉中位太子中庶/子孝武時累遷吏部尚書遷侍中卒)¶
　　冉冉孤生竹(拾遺作/擬古)¶
流萍依清源孤鳥宿深沚䕃幹相經縈風波能終始草¶
生有日月婚年行及紀思欲侍衣裳關山分萬里徒作¶
春夏期空望良人軌芳色宿昔事誰見過時羙凉鳥臨¶
<pb:KR4h0107_WYG_064-1b>¶
秋竟歡願亦云巳豈意倚君恩坐守零落耳¶
　荀㫤(字茂祖元嘉初以/文義至中書郎)¶
　　擬相逢狭路間(樂府作長安/有狭邪行)¶
朝發邯鄲邑暮宿井陘間井陘一何狭車馬不得旋邂¶
逅相逢值﨑嶇交一言一言不容多伏軾問君家君家¶
誠易知易知復易博南面平原居北趣相如閣飛樓臨¶
名都通門枕華郭入門無所見但見雙棲鶴栖鶴數十¶
雙鴛鴦羣相追大兄珥金璫中兄振纓緌伏臘一来歸¶
<pb:KR4h0107_WYG_064-2a>¶
鄰里生光輝小弟無所為鬬雞東陌逵大婦織紈綺中¶
婦縫羅衣小婦無所作挟瑟弄音徽丈人且却坐梁塵¶
将欲飛¶
　　擬青青河畔草¶
熒熒山上火苕苕隔隴左隴左不可至精爽通寤寐寤¶
寐衾幬同忽覺在他邦他邦各異邑相逐不相及迷墟¶
在望煙木落知氷堅升朝各自進誰肯相攀牽客從北¶
方来遺我端弋綈命僕開弋綈中有隐起珪長跪讀隐¶
<pb:KR4h0107_WYG_064-2b>¶
珪辭苦聲亦悽上言各努力下言長相懐¶
　江智淵(濟陽考城人為随王誕後軍叅軍累遷從事/中郎將誕將為逆智淵請假先返誕事發除)¶
　　(中書侍郎出為新安王長史卒/初學作江智泉葢避唐諱也)¶
　　宣貴妃挽歌¶
袿襚来塵寂筵俎竟虛存雲松方靄露風草巳聲原¶
　湯恵休(字茂逺初入沙門名恵休孝武命使還俗本/姓湯位至揚州刺史○詩品曰恵休滛靡情)¶
　　(過其才世遂匹之鮑昭恐商周矣羊曜/璠云是顔公忌昭之文故立休鮑之論)¶
　　怨詩行¶
<pb:KR4h0107_WYG_064-3a>¶
明月照髙樓含君千里光巷中情思滿斷絶孤妾膓悲¶
風盪帷帳瑶翠坐自傷妾心依天末思與浮雲長嘯歌¶
視秋草幽葉豈再揚暮蘭不待嵗離華能㡬芳願作張¶
女引流悲繞君堂君堂嚴且秘絶調徒飛揚¶
　　江南思¶
幽客海隂路留戍淮陽津垂情向春草知是故鄉人¶
　　楊花曲三首¶
葳蕤華結情宛轉風含思掩涕守春心折蘭還自遺¶
<pb:KR4h0107_WYG_064-3b>¶
江南相思引多歎不成音黄鶴西北去銜我千里心¶
深堤下生草髙城上入雲春人心生思思心長為君¶
　　白紵歌二首¶
琴瑟未調心已悲任羅勝綺彊自持忍思一舞望所思¶
將轉未轉恒如疑桃花水上春風出舞袖逶迤鸞照日¶
徘徊鶴轉情豔逸君為迎歌心如一¶
少年窈窕舞君前容華艶艶將欲然為君嬌凝復遷延¶
流目送笑不敢言長袖拂面心自煎願君流光及盛年¶
<pb:KR4h0107_WYG_064-4a>¶
　　秋風(一作/秋歌)¶
秋風嫋嫋入曲房羅帳含月思心傷蟠蟀夜鳴斷人腸¶
長夜思君心飛揚他人相思君相㤀錦衾瑶席為誰芳¶
(一作徒/為芳)¶
　　秋思引¶
秋寒依依風過河白露蕭蕭洞庭波思君末光光已滅¶
眇眇悲望如思何¶
　　楚明妃曲¶
<pb:KR4h0107_WYG_064-4b>¶
瓊臺彩楹桂寢雕甍金閨流耀玉牖含英香芬幽靄珠¶
彩珍榮文羅秋翠紈綺春輕驂駕鸞鶴往来仙靈含姿¶
綿視微笑相迎結蘭枝送目成當年為君榮¶
　　贈鮑侍郎(見鮑明/逺集)¶
玳枝兮金英綠葉兮金莖不入君玉杯低彩還自榮想¶
君不相艷酒上視塵生當令芳意重無使盛年傾¶
　孔欣(以下爵/里無考)¶
　　置酒髙樓上¶
<pb:KR4h0107_WYG_064-5a>¶
置酒宴友生髙會臨踈櫺芳俎列嘉肴山罍滿春青廣¶
樂充堂宇絲竹横兩楹邯鄲有名倡承間奏新聲八音¶
何寥亮四座同歡情舉觴發湛露銜盃詠鹿鳴觴謠可¶
相娱揚解意何榮顧歡来義士暢哉矯天誠朝日不夕¶
盛川流常宵征生猶懸水溜死若波瀾停當年貴得意¶
何能競虛名¶
　　相逢狭路間¶
相逢狭路間道狭正踟蹰如何不羣士行吟戯路衢輟¶
<pb:KR4h0107_WYG_064-5b>¶
歩相與言君行欲焉如淳朴久巳凋榮利迭相驅流落¶
尚風波人情多遷渝勢集堂必滿運去庭亦虚競趨甞¶
不暇誰肯眷桑樞無為肆獨往只將困淪胥未若及初¶
九携手歸田廬躬耕東山畔樂道詠𤣥書狭路安足遊¶
方外可寄娱¶
　　祠太廟¶
束帶從王事結纓奉清祀肅肅禁闈内翳然絶塵軌峩¶
峩髙堂上層構鬱雲起明發修薦享矜悚不遑止磬折¶
<pb:KR4h0107_WYG_064-6a>¶
階廊間棲棲常靡已¶
　伍緝之¶
　　勞歌二首¶
㓜童輕嵗月謂言可久長一朝見零悴歎息向秋霜迍¶
邅已窮極疢痾復不康每恐先朝露不見白日光庻㡬¶
盛年時暫遂情所望吉辰既乖越来期眇未央促促嵗¶
月盡窮年空悲傷¶
女蘿依附松終巳冠髙枝浮萍生託水至死枯不萎傷¶
<pb:KR4h0107_WYG_064-6b>¶
哉抱關士獨無松與期月色似冬草居身苦且危幽生¶
重泉下窮年氷與澌多謝負郭生無所事六竒勞為社¶
下宰時無魏無知¶
　袁伯文¶
　　楚妃歎¶
玉墀滴淒露羅幌已依霜逢春每先絶爭秋欲㡬芳¶
　　述山貧¶
傭滌倦閭閈耕牧憊松丘製荷依露壑搴若逗霜洲鬢¶
<pb:KR4h0107_WYG_064-7a>¶
垂驚年素膚耗盈帶憂幸有深棲性幽山可以留¶
　湛茂之¶
　　歴山草堂應教(南平王鑠有過歴/山湛長史草堂詩)¶
閉户守𤣥漠無復車馬跡衰廢歸丘樊嵗寒見松栢身¶
慚睢陽老名忝梁園客習隐非朝市追常在山澤離離¶
揷天樹磊磊雲間石持此怡一生傷哉駒度隙¶
　張望(一作/晉人)¶
　　蜡除詩¶
<pb:KR4h0107_WYG_064-7b>¶
𤣥靈告稔謝青龍駕拂軫鮮氷迎流結凝霤垂簷霣人¶
欣八蜡暢詎知嵗聿盡¶
　　貧士¶
荒墟人迹稀隐僻閭鄰闊葦籬自朽損毁屋正寥豁炎¶
夏無完絺𤣥冬無暖褐四體困寒暑六時疲饑渇營生¶
生愈瘁愁来不可割¶
　蕭璟¶
　　貧士詩¶
<pb:KR4h0107_WYG_064-8a>¶
四時迭来往苦辛随事廹三冬泣牛衣五月披裘客遲¶
遲春日永憂来安所適季秋授衣節荷裳竟不易班超¶
棄筆硯婁敬脱挽軛雖云丈夫志終渉自媒迹賢哉顔¶
氏子飲水常怡懌¶
　徐諼¶
　　華林北澗¶
總長潭兮括逺源下沈溜兮起輕泉廻溪浚兮曲沼阻¶
衝波激兮瀬淺淺貫九谷兮積靈芝飛清濤兮潔澄連¶
<pb:KR4h0107_WYG_064-8b>¶
(一作/川)¶
　王叔之¶
　　遊羅浮山(藝文作宋/王叔之)¶
菴靄靈嶽開景神封綿界盤址中天舉峯孤樓側挺層¶
岫廻重風雲秀體卉木媚容(闕/)¶
　　擬古(藝文作晉王叔之/詩彚作曹毗者非)¶
客從北方来言欲到交趾逺行無他貨惟有鳳皇子百¶
金我不欲千金難為市(闕/)¶
<pb:KR4h0107_WYG_064-9a>¶
　伏系之¶
　　詠椅桐詩¶
亭亭椅桐鬰茲庭圃翠條踈風綠柯䕃宇(闕/)¶
　許瑤(詩品冇齊朝請許瑶之又云/許長於短句詠物或即此也)¶
　　擬自君之出矣(藝文作宋/孝武帝)¶
自君之出矣金翠闇無精思君如日月廻環晝夜生¶
　　詠柟榴枕¶
端木生河側因病遂成妍朝將雲髻别夜與蛾眉連¶
<pb:KR4h0107_WYG_064-9b>¶
　　閨婦答鄰人¶
昔如影與形今如胡與越不知行逺近忘却離年月¶
　賀道慶(㑹稽人世/以儒術顯)¶
　　離合詩¶
促席宴閒夜足歡不覺疲詠歌無餘願永言終在斯(信/字)¶
　沈慶之(字宏先吴興武康人初事文帝累以戰伐有/功加建威將軍後為孝武撫軍中兵參軍元)¶
　　(兇劭弑逆慶之奉孝武討之孝武踐祚以為領軍/将軍兖州刺史封南昌縣公以年滿七十固辭就)¶
　　(第廢帝即位加侍中太尉/以盡言諫諍齎藥賜死)¶
<pb:KR4h0107_WYG_064-10a>¶
　　侍宴詩¶
　　(南史云孝武嘗歡飲普令羣臣賦詩慶之粗有口/辨手不知書上逼令作詩慶之曰臣請口受師伯)¶
　　(上令顔師伯執筆慶之口受云云/上甚悦衆坐並稱其辭意之羙)¶
微生遇多幸得逢時運昌朽老筋力盡徒歩還南岡辭¶
榮此聖世何媿張子房¶
　劉俣¶
　　詩一首¶
　　(南史曰俣彦節子也嘗賦詩云云後彦節/與袁粲謀誅齊髙帝不尅死俣亦被害)¶
<pb:KR4h0107_WYG_064-10b>¶
城上草植根非不髙所恨風霜早¶
　王歆之¶
　　效孫皓爾汝歌¶
　　(南史曰河東王歆之嘗為南康劉邕相素輕邕後/歆之與邕俱與元會並坐邕謂歆之曰卿昔見臣)¶
　　(今能見勸一杯酒否歆/之因效孫皓歌答之)¶
昔為汝作臣今與汝比肩既不勸汝酒亦不願汝年¶
　陸凱¶
　　贈范曄詩¶
<pb:KR4h0107_WYG_064-11a>¶
　　(荆州記曰陸凱與范曄交善自江南/寄梅花一枝詣長安與曄兼贈詩曰)¶
折花逢驛使寄與隴頭人江南無所有(一作/别信)聊贈一枝¶
春¶
　漁父¶
　　答孫緬歌¶
　　(南史曰漁父者不知姓名亦不知何許人太康孫/緬為潯陽太守落日逍遙渚際見一輕舟凌波隐)¶
　　(顯俄而漁殳至神韻蕭灑垂綸長嘯緬甚異之褰/裳渉水與之論用世之道漁父曰僕山海狂人不)¶
　　(達世務未辨賤貧無論榮貴乃/歌云云於是悠然鼓棹而去)¶
<pb:KR4h0107_WYG_064-11b>¶
竹竿籊籊河水浟浟相㤀為樂貪餌吞鈎非夷非恵聊¶
以㤀憂¶
　鮑令暉(詩品曰齊鮑令暉歌詩往往嶃絶清巧擬古/猶勝唯百願滛矣昭常答孝武云臣妹才自)¶
　　(亞於左芬臣才/不及太沖爾)¶
　　擬青青河畔草¶
褭褭臨牕竹藹藹垂門桐灼灼青軒女泠泠髙堂(一作/臺)¶
中明志逸秋霜玉顔掩春紅人生誰不别恨君早從戎¶
鳴絃慙夜月紺黛羞春風¶
<pb:KR4h0107_WYG_064-12a>¶
　　擬客從逺方来¶
客從逺方来贈我漆鳴琴木有相思文絃有别離音終¶
身執此調嵗寒不改心願作陽春曲宫商長相尋¶
　　代葛沙門妻郭小玉作二首¶
明月何皎皎垂幌照羅茵若共相思夜知同憂怨晨芳¶
華豈矜貌霜露不憐人君非青雲逝飄迹事咸秦妾持¶
一生淚經秋復度春¶
君子將遙役遺我雙題錦臨當欲去時復留相思枕題¶
<pb:KR4h0107_WYG_064-12b>¶
用常著心枕以憶同寢行行日已逺轉覺思彌甚¶
　　古意贈今人(樂府作/吴邁逺)¶
寒鄉無異服氊褐代文練日月望君歸年年不解綖荆¶
揚春早和幽冀猶霜霰北寒妾已知南心君不見誰為¶
道辛苦寄情雙飛燕形廹杼煎絲顔落風催電容華一¶
朝改唯餘心不變¶
　　題書後寄行人(樂府作自/君之出矣)¶
自君之出矣臨軒不解顔砧杵夜不發髙門晝恒關帳¶
<pb:KR4h0107_WYG_064-13a>¶
(一作/幃)中流熠燿庭前華紫蘭楊枯識節異鴻歸(一作/来)知¶
客寒遊用暮冬盡除春待君還(樂府作遊取暮春/盡餘思待君還)¶
　　寄行人¶
桂吐兩三枝蘭開四五葉是時君不歸春風徒笑妾¶
　¶
　¶
　¶
　¶
<pb:KR4h0107_WYG_064-13b>¶
　¶
　¶
　¶
　¶
　¶
　¶
　¶
　古詩紀巻六十四¶
