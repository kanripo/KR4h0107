# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:25.380784
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷六十六
<pb:KR4h0107_WYG_066-1a>¶
欽定四庫全書¶
　古詩紀巻六十六　　　　明　馮惟訥　撰¶
齊第一¶
　髙帝(姓蕭氏諱道成字紹伯仕宋累封齊王廢宋自/立○詩品曰齊髙帝詩詞藻意深無所云少)¶
　　塞客吟(此詩見蘇侃傳外編/逸軌皆作侃詩非也)¶
　　(齊書曰髙帝在淮上取蘇侃為冠軍錄事叅軍是/時新失淮㐀遣帝北戍每嵗秋冬間邊淮騷動帝)¶
　　(廣遣偵候安集荒餘又營繕城府帝在兵中久見/疑於時乃作塞客吟以喻志侃達此㫖更自勸勵)¶
　　(委以府事/深見知待)¶
<pb:KR4h0107_WYG_066-1b>¶
寳緯紊宗神經越序徳晦河晉力宣江楚雲雷兆壯天¶
山繇武直髪指河(一作/秦)闗凝精越漢渚秋風起塞草衰¶
鵰鴻思邊馬悲平原千里顧但見轉蓬飛星嚴海浄月¶
徹河明清輝映幕素液凝庭金笳夜厲羽轊晨征斡晴¶
潭而悵泗枻松洲而悼情蘭涵風而瀉艷菊籠泉而散¶
英曲繞首燕之歎吹軫絶越之聲欷園琴之孤㺯想庭¶
藿之餘馨青闗望斷白日西斜恬源靚霧壟首暉霞戒¶
旋鷁躍還波情綿綿而方逺思裊裊而遂多粤撃秦中¶
<pb:KR4h0107_WYG_066-2a>¶
之筑因為塞上之歌歌曰朝發兮江泉日夕兮陵山驚¶
飈兮瀄汨淮流兮潺湲胡埃兮雲聚楚斾兮星懸愁墉¶
兮思宇惻愴兮何言定寰中之逸鑒審雕陵之迷泉悟¶
樊籠之或累悵遐心以棲𤣥¶
　　羣鶴詠¶
　　(南史曰齊髙帝鎮淮隂為宋明帝所疑被徵為/黄門郎深懐憂慮見平澤有羣鶴命筆詠之)¶
八風舞遙翮九野㺯清音一摧雲間志為君苑中禽¶
　武帝(諱賾字宣逺髙帝長子也初仕宋為江/州刺史輔髙帝受禪功参佐命後嗣位)¶
<pb:KR4h0107_WYG_066-2b>¶
　　估客樂¶
　　(古今樂籙曰估客樂者齊武帝之所製也帝布衣/時嘗遊樊鄧登柞以後追憶徃事而作歌使樂府)¶
　　(令劉瑶管絃被之教習卒遂無成有人啟釋寳月/善解音律帝使奏之旬日之中便就諧合敕歌者)¶
　　(常重為感憶之聲猶行於世寳月又上兩曲帝數/乗龍舟遊五城江中放觀以紅越布為帆緑絲為)¶
　　(帆繂鍮石為篙足篙榜者悉著欎林布作淡黄袴/列開使江中衣出五城殿猶在齊舞十六人梁八)¶
　　(人唐書樂志曰梁/改其名為商旅行)¶
昔經樊鄧役阻潮梅根渚感憶追徃事意滿辭不叙¶
　竟陵王子良(字雲英武帝第二子也幼聡敏宋末為/邵陵王友武帝即位封竞陵王南徐州)¶
<pb:KR4h0107_WYG_066-3a>¶
　　(刺史又兼司徒進號車騎将軍禮才好士傾/意賔客天下才學皆逰集焉隆昌元年薨)¶
　　九月侍宴¶
月殿風轉層臺氣寒髙雲歛色遙露已團式詔司警言¶
戾秋巒輕觴時薦落英可飡¶
　　侍皇太子釋奠宴¶
霜輕流日風送夕雲雕檐結綵綺井生文四璉合㫖八¶
簋舒芬(闕/)¶
　　遊後園¶
<pb:KR4h0107_WYG_066-3b>¶
託性本禽魚棲情閒物外蘿徑轉連綿松軒方杳藹¶
丘壑每淹留風雲多賞㑹(闕/)¶
　　行宅(并序/)¶
　余禀性端疎屬愛閒外徃嵗羈役浙東備厯江山之¶
　羙名都勝境極盡登臨山原石道歩歩新情廻池絶¶
　澗徃徃舊識以吟以詠聊用述心¶
訪宇北山阿卜居西野外幼賞恱禽魚早性羨蓬艾(闕/)¶
　　登山望雷居士精舍同沈右衞過劉先生墓下作¶
<pb:KR4h0107_WYG_066-4a>¶
　　　(并序○一作同隨王/經劉先生墓下作)¶
　沛國劉子珪學優未仕跡邇心遐履信體仁古之遺¶
　徳潜舟迅景滅賞淪輝言念芳猷式懐嗟述屬舍弟¶
　隨郡有示來篇彌縝久要之情益深宿草之歎升望¶
　西山率爾為答雖因事雷生實申悲劉子云爾(劉瓛/字子)¶
　(珪沛郡相人/南史有傳)¶
漢陵淹館蕪晉殄(一作/彌)洙風缺五都聲論空三河文義¶
絶興禮邁前英談𤣥踰徃哲明情日夜深徽音嵗時滅¶
<pb:KR4h0107_WYG_066-4b>¶
垣井總已平煙雲從容裔爾歎牛山悲我悼驚川逝¶
　隨郡王蕭子隆(字雲興武帝第八子性和羙有文才/為都督荆州刺史厯侍中中軍大將)¶
　　(軍眀帝輔政謀害/諸王子隆被害)¶
　　經劉瓛墓下¶
升堂子不謬問道余未窮如何辭白日千載隔音通山¶
門一巳絶長夜緬難終初松切暮鳥新楊催曉風榛闗¶
向蕪宻泉途轉銷空¶
　王儉(字仲寳琅邪人宋孝武時襲爵豫寜縣侯明帝/選尚陽羡公主拜駙馬都尉官至侍中後輔齊)¶
<pb:KR4h0107_WYG_066-5a>¶
　　(髙帝受禪改封南昌郡/公累遷侍中尚書令)¶
　　侍皇太子釋奠宴¶
　　(南齊禮志永明二年皇太子/講孝經親臨釋奠車駕幸聼)¶
禮惟國幹義實民端身由業澡世以教安金鎔乃器水¶
術伊瀾漸芳則馥履氷固寒瞽宗務時頖宫善誘咨此¶
含生躋彼仁夀淳移雅缺厯兹永久遊藝莫師獨學誰¶
友三兆戒辰八鸞警旦風動蒿宫雲棲叅館禮邁仁周¶
樂超英濩神保爰格祝史斯贊鬱鬯既終徳馨是與降¶
<pb:KR4h0107_WYG_066-5b>¶
冕上庠升晏東序槐宰金貞藩維玉譽時彦莘莘國¶
胄楚楚¶
　　侍太子九日宴𤣥圃詩¶
明明儲后冲黙其量徘徊禮樂優游風尚㣲言外融幾¶
神内王就日齊暉儀雲等望本茂條榮源澄流潔漢稱¶
間平周云魯衞咨我藩華方軼前軌秋日在房鴻鴈來¶
翔寥寥清景靄靄㣲霜草木搖落幽蘭獨芳眷言淄苑¶
尚想濠梁既暢㫖酒亦飽徽猷有來斯恱無逺不柔¶
<pb:KR4h0107_WYG_066-6a>¶
　　贈徐孝嗣¶
婉婉遊龍載遊載東靡靡行雲並躍齊蹤無類不感有¶
來斯雍之子云邁嗟我莫從嵗云暮止述職戒行崇蘭¶
罷秀孤松獨貞悲風宵逺乗鴈晨征撫物遐想念别書¶
情(南史載四句曰方軌叔茂追清彦輔柔亦不/茹剛亦不吐時人以比蔡子尼之行状也)¶
　　春日家園¶
徙倚未云暮陽光忽已收羲和無停晷壯士豈淹留冉¶
冉(一作/荏苒)老將至功名竟不修稷契匡虞夏伊呂翼商周¶
<pb:KR4h0107_WYG_066-6b>¶
撫躬謝先哲解紱歸山丘¶
　　春詩二首¶
蘭生已匝苑萍開欲半池輕風搖雜蘤細雨亂叢枝¶
風光承露照霧色㸃蘭暉青荑結翠藻黄鳥㺯春飛¶
　　春夕¶
露華方照嵗雲彩復經春虚閨稍疊草幽帳日凝塵¶
　　後園餞從兄豫章¶
兹夕竟何夕念别開曾軒光風轉蘭蕙流月汎虚園¶
<pb:KR4h0107_WYG_066-7a>¶
　王僧祐(字𦙍宗徽從子也舉秀才為驃騎法曹雅好/博古善老荘亭然獨立不交當世仕至太子)¶
　　(中舍/人)¶
　　贈王儉¶
　　(南史曰僧祐儉之從弟也儉嘗鳴笳列騶至僧祐/門僧祐輙稱疾不出儉曰此吾之所望於若人也)¶
　　(世皆推儉之愛名徳而/重僧祐之不趨勢也)¶
汝家在市門我家在南郭汝家饒賔侶我家多鳥雀¶
　徐孝嗣(字始昌東海郯人也尚宋康樂公主拜駙馬/都尉入齊累遷侍中封枝江縣侯東昏失徳)¶
　　(將謀廢立事覺召/入華林省飲藥死)¶
<pb:KR4h0107_WYG_066-7b>¶
　　白雪歌(一作/琴歌)¶
風閨晚翻靄月殿夜凝明願君早流眄無令春草生¶
　¶
　¶
　¶
　¶
　¶
　古詩紀巻六十六¶
