# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:25.486838
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷七十一
<pb:KR4h0107_WYG_071-1a>¶
欽定四庫全書¶
　古詩紀卷七十一　　　　明　馮惟訥　撰¶
齊第六¶
　謝朓(四/)¶
　　詩¶
　　離夜¶
玉繩隠髙樹斜漢耿層臺離堂華燭盡别幌清琴哀翻¶
潮尚知恨客思眇難裁山川不可夢况乃故人杯¶
<pb:KR4h0107_WYG_071-1b>¶
　　將發石頭上烽火樓¶
徘徊戀京邑躑躅躧曾阿陵髙遲闗近眺逈風雲多荆¶
呉阻山岫江海含瀾波歸飛無羽翼其如離别何¶
　　望三湖¶
積水照頳霞髙臺望歸翼平原周逺近連汀見紆直葳¶
㽔向春秀芸黄共秋色薄暮傷哉人嬋媛復何極¶
　　送江水曹還逺館¶
髙館臨荒途清川帶長陌上有流思人懐舊望歸客塘¶
<pb:KR4h0107_WYG_071-2a>¶
邊草雜紅樹際花猶白日暮有重城何由盡離席¶
　　送江兵曹檀主簿朱孝亷還上國¶
方舟泛春渚㩗手趨上京安知慕歸客詎憶山中情香¶
風蘂上發好鳥葉間鳴揮袂送君已獨此夜琴聲¶
　　臨溪送别¶
悵望南浦時徙倚北梁歩葉上凉風初日隠輕霞暮荒¶
城迥易隂秋溪廣難渡沫泣豈徒然君子行多露¶
　　後齋廻望¶
<pb:KR4h0107_WYG_071-2b>¶
髙軒瞰四野臨牖眺襟帶望山白雲裏望水平原外夏¶
木轉成帷秋荷漸如葢鞏洛常睠然搖心似懸斾¶
　　與江水曹至干濵戲(玉臺云别/江水曹)¶
山中上芳月故人清樽賞逺山翠百重廻流映千丈花¶
枝聚如雪蕪絲散猶網(一作垂藤/散似網)别後能相思何嗟異¶
封壤¶
　　祀敬亭山廟¶
翦削兼太華峥嶸跨𤣥圃貝闕眡阿宫薜帷隂網戸參¶
<pb:KR4h0107_WYG_071-3a>¶
差時未來徘徊望澧浦椒糈若馨香無絶傳終古¶
　　出下館(一作/夏日)¶
麥候始清和涼雨銷炎燠紅蓮搖弱荇丹藤繞新竹物¶
色盈懐抱方駕娯耳目零落既難留何用存華屋¶
　　落日同何儀曹煦¶
參差複殿影氛氲綺羅雜風入天淵池芰荷搖復合逺¶
聼雀聲聚回望樹隂沓一賞桂尊前寧傷蓬鬢颯¶
　　夜聼妓二首¶
<pb:KR4h0107_WYG_071-3b>¶
瓊閨釧響聞瑤席芳塵滿要取洛陽人共命江南管¶
情多舞態遲意傾歌㺯緩知君宻見親寸心傳玉盌¶
上客光四座佳麗直千金挂釵報纓絶墮珥答琴心蛾¶
眉已共笑清香復入襟歡樂夜方静翠帳垂沈沈¶
　　詠薔薇¶
低枝詎勝葉輕香幸自通發蕚初攅紫餘采尚霏紅新¶
花對白日故蕋逐行風參差不俱曜誰肯盻薇叢¶
　　詠蒲¶
<pb:KR4h0107_WYG_071-4a>¶
離離水上蒲結水散為珠間厠秋菡萏出入春鳬雛初¶
萌實雕俎暮蕋雜椒塗所悲塘上曲遂鑠黄金軀¶
　　詠菟絲¶
輕絲既難理細縷竟無織爛漫已萬條連綿復一色安¶
根不可知縈心終不測所貴能卷舒伊用蓬生直¶
　　遊東堂詠桐¶
孤桐北窻外髙枝百尺餘葉生既婀娜葉落更扶踈無¶
華復無實何以贈離居裁為珪與瑞足可命參墟¶
<pb:KR4h0107_WYG_071-4b>¶
　　雜詠三首¶
　　　鏡臺¶
玲瓏類丹檻苕亭似𤣥闕對鳯懸清氷垂龍挂明月照¶
粉拂紅粧插花理雲髪玉顔徒自見常畏君情歇¶
　　　燈¶
發翠斜漢裏蓄寳宕山峰抽莖類仙掌銜光似燭龍飛¶
蛾再三繞輕花四五重孤對相思夕空照舞衣縫¶
　　　燭¶
<pb:KR4h0107_WYG_071-5a>¶
杏梁賔未散桂宫明欲沈曖色輕帷裏低光照寳琴徘¶
徊雲髻影的爍綺䟽金恨君秋月夜遺我洞房隂¶
　　同詠樂器(王融詠琵琶沈約/詠箎各見本集)¶
　　　琴¶
洞庭風雨幹龍門生死枝雕刻紛布濩冲響鬱清巵春風¶
揺蕙草秋月滿華池是時操别鶴滛滛客淚垂¶
　　同詠坐上玩器(沈約詠竹㯽/榔盤見本集)¶
　　　烏皮隠几¶
<pb:KR4h0107_WYG_071-5b>¶
蟠木生附枝刻削豈無施取則龍文鼎三趾獻光儀勿¶
言素韋潔白沙尚推移曲躬奉㣲用聊承終宴疲¶
　　同詠坐上所見一物(栁惲詠同王融詠慢/虞炎詠簾各見本集)¶
　　　席¶
本生潮汐池落景照參差汀洲蔽杜若幽渚奪江蘺遇¶
君時採擷玉座奉金巵但願羅衣拂無使素塵彌¶
　　詠竹火籠¶
庭雪亂如花井氷粲成玉因炎入貂袖懐温奉芳褥體¶
<pb:KR4h0107_WYG_071-6a>¶
宻用宜通文邪性非曲本自江南墟㛹娟脩且緑暫承¶
君玉指請謝陽春旭¶
　　詠鸂䳵¶
蕙草含初芳瑶池曖晚色得厠鴻鸞影晞光㺯羽翼¶
　　聫句¶
　　　阻雪連句遙贈和¶
積雪皓隂池北風鳴細枝九逵宻如繡何異逺别離(謝/朓)¶
風庭舞流霰冰沼(一作/池)結文澌飲春雖以燠欽賢紛若¶
<pb:KR4h0107_WYG_071-6b>¶
馳(江秀/才革)珠霙條間響玉溜檐下垂杯酒不相接寸心良¶
共知(王丞/融)飛雲亂無緒結氷明曲池雖乖促席讌白首¶
信勿虧(王蘭陵/僧孺)飄素瑩簷溜巖結噎通岐罇罍如未澣¶
况乃限音儀(謝洗/馬昊)原隰望徙倚松筠竟不移隠憂恧萱¶
樹忘懐待山巵(劉中/書繪)初昕逸翮舉日昃駑馬疲幽山有¶
桂樹嵗暮方參差(沈右/率約)¶
　　還塗臨渚¶
緑水纈清波青山繡芳質落景皎晚隂殘花綺餘日(何/從)¶
<pb:KR4h0107_WYG_071-7a>¶
(事/)白沙澹無際青山𦕈如一傷此物運移惆悵望還¶
律(呉/郎)白水田外明孤嶺松上出即趣佳可淹淹留非下¶
秩(府君/遙和)¶
　　紀功曹中園¶
蘭亭仰逺風芳林接雲崿傾葉順清飈脩莖佇髙鶴(何/從)¶
(事/)連綿夕雲歸晻曖日将落寸隂不可留蘭墀豈停酌¶
(呉/郎)丹纓猶照樹緑筠方解籜永志能兩忘即賞謝丘壑¶
(府/君)¶
<pb:KR4h0107_WYG_071-7b>¶
　　閒坐¶
雨洗花葉鮮泉漫芳塘溢藉此閒賦詩聊用蕩羈疾¶
(陳/郎)霡霂㣲雨散葳㽔蕙草宻預藉芳筵賞沾生信昭悉¶
(紀功/曹晏)紫葵窓外舒青荷池上出既闔潁川扉且卧淮南¶
秩(府/君)流風蕩晚隂行雲掩朝日念此蘭蕙客徒有芳菲¶
質(何從/事)¶
　　侍筵西堂落日望鄉¶
沈病已綿緒負官别鄉憂髙城凄夕吹時見國煙浮(曹/丞)¶
<pb:KR4h0107_WYG_071-8a>¶
漠漠輕雲晚颯颯髙樹秋鄉山不可望蘭巵且獻酬(府/君)¶
旻髙識氣逈泉渟知潦收幸遇慶筵渥方且沐恩猷(紀/功)¶
(曹/晏)芸黄先露早騷瑟(一作/屑)驚暮秋舊城望已肅况乃客¶
悠悠(何從/事)¶
　　徃敬亭路中¶
山中芳杜緑江南蓮葉紫芳年不共遊淹留空若是(府/君)¶
緑水豐漣漪青山多繡綺新條日向抽落花紛已委(何/從)¶
(事/)弱葼既青翠輕莎方靃靡鷖鷗沒而遊麕䴥騰復倚¶
<pb:KR4h0107_WYG_071-8b>¶
(齊舉/郎)春岸望沈沈清流見瀰瀰幸藉人外遊盤桓未能¶
徙(陳/郎)騖枻把瓊芳隨山訪靈詭榮楯每嶙峋林堂多碕¶
礒(府/君)¶
　　祀敬亭山春雨¶
水府衆靈出石室寳圖開白雲帝鄉下行雨巫山來(府/君)¶
歌風讃靈徳舞蹈起輕埃髙軒乍留吹𤣥羽或徘徊(何/從)¶
(事/)福降羣仙下識逸百神該青鳥飛層隙赤鯉泳瀾隈¶
(齊舉/郎)¶
<pb:KR4h0107_WYG_071-9a>¶
　檀秀才(約/)¶
　　陽春歌¶
青春獻初嵗白日映雕梁蘭萌猶自短栁葉本能長已¶
見花紅發復聞花蕋香乗此試遊衍誰知心獨傷¶
　江朝請(奐/)¶
　　緑水曲¶
塘上蒲欲齊汀洲杜将歇春心既易蕩春流豈難越桂¶
棹及晚風菱江及初月芳香若可贈為君歩羅襪¶
<pb:KR4h0107_WYG_071-9b>¶
　陶功曹(失名/)¶
　　採菱曲¶
朝日映蘭澤乗風入桂嶼棹影已流倡輕舟復容與勿¶
遽佳期移方追明月侣采采詎盈掬還望空延佇¶
　朱孝亷(失名/)¶
　　白雪曲¶
凝雲沒霄漢從風飛且散聫翩下幽谷徘徊依井幹既¶
興楚客謠亦動周王歎所恨輕寒早不迫陽春旦¶
<pb:KR4h0107_WYG_071-10a>¶
　王秀之(字伯奮瑯邪臨沂人累遷都官尚/書出為隨王鎮西長史呉興太守)¶
　　卧疾叙意¶
貞悔不少期福極固難豫疾藥雖一途遂以千百慮景¶
仄念徂齡帶緩每危曙循躬既已兹况復嵗将暮層氷¶
日夜多飛雲宻如霧歸鴻互斷絶宿鳥莫能去輟我丘¶
中琴良由一嗟故隠淪迹有違宰官功未樹何用攬余¶
情恨恨此故路豈言勞者歌且曰幽人賦¶
　江孝嗣¶
<pb:KR4h0107_WYG_071-10b>¶
　　北戍琅邪城詩¶
驅馬一連翩日下情不息芳樹似佳人惆悵余何極薄¶
暮苦羈愁終朝傷旅食丈夫許人世安得顧心臆按劔¶
勿復言誰能耕與織¶
　　離夜¶
石泉行可照蘭杜向含風離歌上春日芳思徒以空情¶
遽曉雲發心在夕何終幽琴一罷調清醑復誰同¶
　王侍常¶
<pb:KR4h0107_WYG_071-11a>¶
　　離夜¶
月沒髙樓曉雲起扶桑時燭筵曖無色行住閔相悲當¶
軒已凝念况乃清江湄懷人忽千里誰緩鬢徂絲¶
　無名氏¶
　　同詠竹火籠¶
結根終南下防露復披雲雖為九葉扇聊可滌炎氛安¶
能偶狐白鶴卵織成文覆持鴛鴦被百和吐氛氲忽為¶
纎手用嵗暮倚羅裙¶
<pb:KR4h0107_WYG_071-11b>¶
　¶
　¶
　¶
　¶
　¶
　¶
　¶
　古詩紀卷七十一¶
