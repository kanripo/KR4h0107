# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:25.545357
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷七十四
<pb:KR4h0107_WYG_074-1a>¶
欽定四庫全書¶
　古詩紀卷七十四　　　　明　馮惟訥　撰¶
梁第一¶
　武帝(姓蕭氏諱衍字叔逹初仕齊累遷隨王鎮西/諮議参軍後弑東昏而自立四傳五十五年)¶
　　樂府¶
　　　芳樹¶
緑樹始搖芳芳生非一葉一葉度春風芳華自相接雜¶
色亂參差衆花紛重疊重疊不可思思此誰能愜¶
<pb:KR4h0107_WYG_074-1b>¶
　　　有所思¶
誰言生離乆適意與君别衣上芳猶在握裏書未滅腰¶
間雙綺帶夢為同心結常恐所思露瑤華未忍折¶
　　　臨髙臺(樂府作/簡文帝)¶
髙臺半行雲望望髙不極草樹無參差山河同一色髣¶
髴洛陽道道逺難别識玉階故情人情來共相憶¶
　　　雍臺¶
日落登雍臺佳人殊未來綺忩蓮花掩網戸琉璃開䒠¶
<pb:KR4h0107_WYG_074-2a>¶
茸臨紫桂蔓延交青苔月沒光隂盡望子獨悠哉¶
　　　長安有狹邪行(帝王集作魏/武帝者非)¶
洛陽有曲陌曲陌不通驛忽遇(一作/逢)二少童扶轡問君¶
宅我宅邯鄲右易憶復可知大息組絪緼中息佩陸離¶
小息尚青綺總轡(本集作/總角)遊南皮三息俱入門家臣拜¶
門垂三息俱升堂㫖酒盈千巵三息俱入户户内有光¶
儀大婦理金翠中婦事玉觹小婦獨閒暇調笙遊曲池¶
丈人少裵佪鳯吹方參差¶
<pb:KR4h0107_WYG_074-2b>¶
　　　擬青青河畔草¶
幕幕繡户絲悠悠懐昔期昔期乆不歸鄉國曠音徽音¶
徽空結遲半寝覺如至旣寤了無形與君隔平生月以¶
雲掩光葉以霜摧老當途競自容莫肯為(一作/與)妾道¶
　　　擬明月照髙樓¶
圓魄當虛闥清光流思延延思對孤影悽怨還自憐臺¶
鏡早生塵匣琴又無絃悲慕屢傷節離憂亟華年君如¶
東扶景妾似西栁烟相去既路迥明晦亦殊懸願為銅¶
<pb:KR4h0107_WYG_074-3a>¶
鐵轡以感長樂前¶
　　　閶闔篇¶
西漢本佳妍金馬望甘泉衛尉屯兵上期門曉漏傳猶¶
重河東賦欲知追神仙羽騎凌雲轉閶闔帯空懸長旂¶
掃月窟鳯迹輾星躔但使丹砂就能令億萬年¶
　　　邯鄲歌¶
回顧灞陵上北指邯鄲道短衣妾不傷南山為君老¶
　　　子夜歌二首(武帝清商諸曲竝見玉臺新詠/其與樂府不同者註各題下)¶
<pb:KR4h0107_WYG_074-3b>¶
恃愛如欲進含羞未肯前朱口發艶歌玉指弄嬌絃(樂/府)¶
(作古辭/下同)¶
朝日照綺忩光風動紈羅巧笑蒨兩犀美目揚雙蛾¶
　　　子夜四時歌¶
　　　　春歌四首¶
階上香入懐庭中花照眼春心一如此情來不可限(樂/府)¶
(作王/金珠)¶
蘭葉始滿池梅花已落枝持此可憐意摘以寄心知¶
<pb:KR4h0107_WYG_074-4a>¶
朱日光素冰黄花映白雪折梅寄佳人共迎(一作/道)陽春¶
月(樂府作/王金珠)¶
花塢蝶雙飛栁堤鳥百舌不見佳人來徒勞心斷絶(樂/府)¶
(不/載)¶
　　　　夏歌四首¶
江南蓮花開紅光照碧水色同心復同藕異心無異(藝/文)¶
(載一首云江南蓮花水紅光復/碧色同絲有同藕異心無異菂)¶
閨中花如繡簾上露如珠欲知有所思停織復踟蹰¶
<pb:KR4h0107_WYG_074-4b>¶
玉盤著(一作/貯)朱李金杯盛白酒雖欲持自親復恐不甘¶
口(樂府作/王金珠)¶
含桃落花日黄鳥營飛時君住馬已疲妾去蠶欲饑¶
　　　　秋歌四首¶
繡帶合歡結錦衣連理文懐情入夜月含笑出朝雲(樂/府)¶
(作王金珠冬歌其首/句云寒閨周黼帳)¶
七采紫金柱九華白玉梁但歌雲不去含吐有餘香¶
吹漏未可停絃斷更當續俱作雙絲引共奏同心曲(以/上)¶
<pb:KR4h0107_WYG_074-5a>¶
(二首樂/府不載)¶
當信抱梁期莫聽廻風音鏡中兩人髻分明無兩心¶
　　　　冬歌四首¶
寒閨動黻帳宻筵重錦席賣眼拂長袖含笑留上客¶
别時鳥啼户今晨雪滿墀過此君不返但恐緑鬢衰(樂/府)¶
(所載古辭一/首與此小異)¶
果欲結金蘭但㸔松柏林經霜不墮地嵗寒無異心(樂/府)¶
(作古/辭)¶
<pb:KR4h0107_WYG_074-5b>¶
一年漏將盡萬里人未歸君志固有在妾軀乃無依(樂/府)¶
(不/載)¶
　　　歡聞歌二首¶
艶艶金樓女心如玉池蓮持底報郎㤙俱期遊梵天(樂/府)¶
(作王/金珠)¶
南有相思木合影復同心遊女不可求誰能息空隂(樂/府)¶
(作王金珠/歡聞變歌)¶
　　　團扇歌(樂府作/王金珠)¶
<pb:KR4h0107_WYG_074-6a>¶
手中白團扇浄如秋團月清風任動生嬌香承意發¶
　　　碧玉歌(樂府/失名)¶
杏梁日始照蕙席歡未極碧玉奉金杯緑酒助花色¶
　　　上聲歌(樂府作/王金珠)¶
花色過桃杏名稱重金瓊名歌非下里含笑作上聲¶
　　　襄陽白銅鞮歌三首(英華作/白銅鞮)¶
　　(隋書樂志曰梁武帝之在雍鎮有童謡云襄陽白/銅蹄反縳揚州兒識者言曰白銅蹄以金蹄為馬)¶
　　(也白金色也及義師之興實以鐵騎揚州之士皆/靣縛果如謡言故即位之後更造新聲帝自為之)¶
<pb:KR4h0107_WYG_074-6b>¶
　　(詞三曲又令沈約為三曲以被管絃古今樂録曰/襄陽蹋銅鞮者梁武西下所製也沈約又作其和)¶
　　(云㐮陽白銅蹄/聖徳應乾來)¶
陌頭征人去閨中女下機含情不能言送别沾羅衣¶
草樹非一香花葉百種色寄語故情人知我心相憶¶
龍馬紫金鞍翠毦白玉羈照耀雙闕下知是襄陽兒¶
　　　楊叛兒¶
桃花初發紅芳草尚抽緑南音多有㑹偏重叛兒曲¶
　　　白紵辭二首(藝文樂府作簡文帝今從/玉臺作武帝  以下七言)¶
<pb:KR4h0107_WYG_074-7a>¶
朱絲玉柱羅象筵飛琯促節舞少年短歌流目未肯前¶
含笑一轉私自憐¶
纖腰嫋嫋不任衣嬌怨獨立特為誰赴曲君前未忍歸¶
上聲急調中心飛¶
　　　河中之水歌(玉臺樂府作梁武/帝藝文作古辭)¶
河中之水向東流洛陽女兒名莫愁莫愁十三能織綺¶
十四採桑南陌頭十五嫁為盧家婦十六生兒字阿侯¶
盧家蘭室桂為梁中有鬱金蘓合香頭上金釵十二行¶
<pb:KR4h0107_WYG_074-7b>¶
足下絲履五文章珊瑚掛鏡爛生光平頭奴子擎(一作/提)¶
履箱人生富貴何所望恨不早嫁東家王¶
　　　東飛伯勞歌(一云紹古歌玉臺藝/文樂府竝作古辭)¶
東飛伯勞西飛燕黄姑織女時相見誰家兒女對門居¶
開顔發豔照里閭南忩北牖挂明(藝文作/桂月)光羅帷綺帳¶
脂粉香女兒年㡬十五六窈窕無雙顔如玉三春已暮¶
花從風空留可憐誰與同¶
　　　江南弄(七曲言以/下雜)¶
<pb:KR4h0107_WYG_074-8a>¶
　　(古今樂録曰梁天監十一年冬武帝改西曲製江/南上雲樂十四曲江南弄七曲一曰江南弄二曰)¶
　　(龍笛曲三曰採蓮曲四曰鳯笙曲五曰採菱曲六/曰遊女曲七曰朝雲曲又沈約作四曲一曰趙瑟)¶
　　(曲二曰秦筝曲三曰陽春曲四/曰朝雲曲亦謂之江南弄云)¶
　　　江南弄(古今樂録曰江/南弄三洲韻)¶
　和云陽春路娉婷出綺羅¶
衆花雜色滿上林舒芳耀緑垂輕隂連手躞蹀舞春心¶
舞春心臨歳腴中人望獨踟蹰¶
　　　　龍笛曲¶
<pb:KR4h0107_WYG_074-8b>¶
　和云江南音一唱值千金¶
美人綿𦕈在雲堂雕金鏤竹眠玉牀婉愛寥亮繞虹梁¶
繞虹梁流月臺駐狂風鬱徘徊¶
　　　　採蓮曲(文苑英華作吳均今從樂/府玉臺作武帝採菱曲同)¶
　和云採蓮渚窈窕舞佳人¶
遊戲五湖採蓮歸發花田葉芳襲衣為君艶歌世所希¶
世所希有如玉江南弄採蓮曲¶
　　　　鳯笙曲¶
<pb:KR4h0107_WYG_074-9a>¶
　和云弦吹席長袖善留客¶
緑耀尅碧雕琯笙朱唇玉指學鳯鳴流速參差飛且停¶
飛且停在鳯樓弄嬌響間清謳¶
　　　　採菱曲¶
　和云菱歌女解佩戲江陽¶
江南稚女珠腕繩金翠搖首紅顔興桂棹容與歌採菱¶
歌採菱心未怡翳羅袖望所思¶
　　　　遊女曲¶
<pb:KR4h0107_WYG_074-9b>¶
　和云當年少歌舞承酒笑¶
氛氲蘭麝體芳滑容色玉耀眉如月珠佩婐&KR1773;戲金闕¶
戲金闕遊紫庭舞飛閣歌長生¶
　　　　朝雲曲¶
　和云徙倚折耀華¶
張樂陽臺歌上謁如寝如興芳晻暧容光既艶復還沒¶
復還沒望不來巫山髙心徘徊¶
　　　上雲樂(七曲/)¶
<pb:KR4h0107_WYG_074-10a>¶
　　(古今樂録曰上雲樂七曲梁武帝製以代西曲一/曰鳯臺二曰桐柏三曰方丈四曰方諸五曰玉龜)¶
　　(六曰金丹/七曰全陵)¶
　　　　鳯臺曲¶
　和云上雲真樂萬春¶
鳯臺上兩悠悠雲之際神光朝天極華盖遏延州羽衣¶
昱耀春吹去復留¶
　　　　桐柏曲¶
　和云可憐真人遊¶
<pb:KR4h0107_WYG_074-10b>¶
桐柏真昇帝賔戲伊谷遊洛濵參差列鳯管容與起梁¶
塵望不可至徘徊謝時人¶
　　　　方丈曲¶
方丈上崚層雲挹八玉御三雲金書發幽㑹碧簡吐𤣥¶
門至道虛凝冥然共所遵¶
　　　　方諸曲(古今樂録曰方/諸曲三洲韻)¶
　和云方諸上可憐歡樂長相思¶
方諸上上雲人業守仁摐金集瑤池步光禮玉晨霞盖¶
<pb:KR4h0107_WYG_074-11a>¶
容長肅清虛伍列真¶
　　　　玉龜曲¶
　和云可憐遊戲來¶
玉龜山真長仙九光曜五雲生交帯要分影大華冠晨¶
纓耉(一作/夀)如𤣥羅出入遊太清¶
　　　　金丹曲¶
　和云金丹會可憐乗白雲¶
紫霜耀綘雪飛追以還轉復飛九真道方微千年不傳¶
<pb:KR4h0107_WYG_074-11b>¶
一傳裔雲衣¶
　　　　金陵曲¶
句曲仙長樂遊洞天巡㑹跡六門揖玉板登金門鳯泉¶
迴肆鷺羽降尋雲鷺羽一流芳芬鬱氛氲¶
　¶
　¶
　¶
　古詩紀卷七十四¶
