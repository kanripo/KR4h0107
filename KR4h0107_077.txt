# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:25.593325
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷七十七
<pb:KR4h0107_WYG_077-1a>¶
欽定四庫全書¶
　古詩紀巻七十七　　　　　明　馮惟訥　撰¶
梁第四¶
　簡文帝(諱綱字世纉武帝第三子也六歳能屬文讀/書十行俱下辭藻艶發雅好賦詩然又傷輕)¶
　　(靡時號宫體初封晉安王雲麾將軍丹陽尹厯兗/荆南徐雍益五州刺史昭明太子薨立為皇太子)¶
　　(及嗣位之後侯景/制命期年遇弑)¶
　樂府¶
　　　上之回¶
<pb:KR4h0107_WYG_077-1b>¶
前斾拂回中後車臨桂宫輕絲駐雲䍐春色繞川風桃¶
林方灼灼柳路日曈曈笳聲駭胡騎清磬讋山戎㣲臣¶
今拜手願帝永無窮¶
　　　採桑¶
春色映空來先發院邉梅細萍重疊長新花厯亂開連¶
珂徃淇上接幰至叢臺叢臺可憐妾當忩望飛蝶忌跌¶
行衫領熨斗成褫襵(一作/裙襵)下牀著珠珮捉鏡安花鑷薄¶
晚畏蠶饑競採春桑葉寄語採桑伴訝今春日短枝髙¶
<pb:KR4h0107_WYG_077-2a>¶
攀不及葉細籠難滿年年將使君厯亂遣相聞欲知琴¶
裏意還贈錦中文何當照梁日還作入山雲重門皆已¶
閉方知留客袂可憐黄金絡複以青絲繫必也為人時¶
誰令畏夫婿¶
　　　樂府三首¶
　　　　蜀國弦歌篇十韻¶
銅梁指斜谷(玉臺云銅/梁望絶國)劒道望(英華/作臨)中區通星上分野¶
作固下為都雅歌因良守妙舞自巴渝陽城嬉樂所劒¶
<pb:KR4h0107_WYG_077-2b>¶
騎鬰相趨五婦行難至百兩好遊娛牲祈望帝祀酒酹¶
蜀侯姝江妃納重聘卓女愛將雛停弦時繫爪息吹更¶
治(玉臺作/理脣)朱脫衫湔錦浪迴扇避陽烏聞君握節返賤¶
妾下城隅¶
　　　艶歌篇十八韻(一作有/女篇)¶
凌晨光景麗倡女鳯樓中前瞻削成小傍望巻旌空分¶
妝開淺靨繞臉傅斜紅張琴未調軫飲吹不全終自知¶
心所愛出入仕秦宫誰言連尹屈更是莫敖通輕軺綴¶
<pb:KR4h0107_WYG_077-3a>¶
皁盖飛轡轢雲驄金鞍隨繫尾衘璅映纒騣戈鏤荆山¶
玉劒飾丹陽銅左把蘓合彈傍持大屈弓控弦因鵲血¶
挽繮(一作/彊)用牛螉弋獵多登隴酣歌每入豐暉暉隠落¶
日冉冉還房櫳燈生陽燧火塵散鯉魚風流蘓時下帳¶
象簟復韜筒霧暗忩前柳寒疎井上桐女蘿託松際甘¶
𤓰蔓井東拳拳恃君寵歳暮望無窮¶
　　　妾薄命篇十韻¶
名都多麗質本自恃容姿蕩子行未至秋胡無定期玉¶
<pb:KR4h0107_WYG_077-3b>¶
貎歇紅臉長顰串(一作/慣)翠眉奩鏡迷朝色縫鍼脆故絲¶
本異搖舟咎何關竊席疑生離誰拊背溘死詎來遲王¶
嬙貎本絶踉蹌入氊帷盧姬嫁日晚非復少年時轉山¶
猶可遂烏白望難期(一作/追)妾心徒自苦傍人㑹見嗤¶
　　　君子行¶
君子懐琬琰不使涅塵淄從容子雲閣寂寞仲舒帷多¶
謝悠悠子管窺良可悲¶
　　　從軍行¶
<pb:KR4h0107_WYG_077-4a>¶
貮師惜善馬樓蘭貪漢財前年出右地今歳討輪臺魚¶
雲望旗聚龍沙隨陣開氷城朝浴鐵地道夜銜枚將軍¶
號令宻天子璽書催何時反舊里遙見下機來¶
　　　長安有狹斜行¶
長安有徑塗塗徑不通輿道逢雙總丱扶輪問我居我¶
居青門北可憶復易尋大息騫金勒中息綰黄銀小息¶
始得意黄頭作弄臣三息俱入門雅志揚清塵三息俱¶
上堂觴肴滿四陳三息俱入戸照耀光容新大婦舒綺¶
<pb:KR4h0107_WYG_077-4b>¶
絪中婦拂羅巾小婦最容冶映鏡學嬌顰丈人且安坐¶
清謳出絳脣¶
　　　泛舟横大江三首¶
　　(魏文帝飲馬長城窟行曰/泛舟横大江討彼犯荆虜)¶
滄波白日暉遊子出王畿旁望重山轉前觀逺帆稀廣¶
水浮雲吹江風引夜衣旅鴈同洲宿寒鳬夾浦飛行客¶
誰多病(一作/興)當念早旋歸¶
隴西四戰地羽檄歳時聞護羌擁漢節校尉立元勲石¶
<pb:KR4h0107_WYG_077-5a>¶
門留鐵騎冰城息夜軍洗兵逢驟雨送陣出黄雲沙長¶
無止泊水脈屢縈分當思勒彜鼎無用想羅裙¶
悠悠懸斾旌知向隴西行減竈驅前馬衘枚進後兵沙¶
飛朝似幕雲起夜疑城迴山時阻路絶水亟稽程徃年¶
郅支服今歳單于平方歡凱樂盛飛盖滿西京¶
　　　鴈門太守行二首¶
輕霜中夜下黄葉逺辭枝寒苦春難覺邉城秋易知風¶
急旍旗斷塗長鎧馬疲少解孫吳法家本幽并兒非關¶
<pb:KR4h0107_WYG_077-5b>¶
買雁肉徒勞皇甫規¶
隴暮風恒急關寒霜自濃櫪馬夜方思邉衣秋未重潜¶
師夜接戰略地曉摧鋒悲笳動胡塞髙旗出漢墉勤勞¶
謝功業清白報迎逢非湏主人賞寧期定逺封單于如¶
未繫終夜慕前蹤¶
　　　京洛篇(樂府作煌煌京洛行列鮑照後而/逸作者之名或以為鮑詩非也)¶
南遊偃師縣斜上灞陵東回瞻龍首堞遙望徳陽宫重¶
門逺照耀天閣復穹窿城傍疑複道樹裏識松風黄河¶
<pb:KR4h0107_WYG_077-6a>¶
(一作/沙)入洛水丹泉繞射熊夜輪懸素魄朝光蕩碧空秋¶
霜曉驅鴈春雨暮成虹曲陽造甲第(曲陽後漢外/戚王根也)髙安¶
還禁中劉蒼歸作相竇憲出臨戎此時車馬合兹晨冠¶
盖通誰知兩京盛歡宴遂無窮¶
　　　擢歌行¶
妾家住湘川菱歌本自便風生解刺浪水深能捉船葉¶
亂由牽荇絲飄為折蓮濺妝疑薄汗沾衣似故湔浣紗¶
流暫濁汰錦色還鮮叅同趙飛燕借問李延年從來入¶
<pb:KR4h0107_WYG_077-6b>¶
絃管詎(一作/誰)在櫂歌前¶
　　　怨歌行¶
十五頗有餘日照杏梁初蛾眉本多嫉掩鼻特成虛持¶
此傾城貌翻為不肖軀秋風吹海水寒霜依玉除月光¶
臨户駛荷花依浪舒望簷悲雙翼窺沼泣前魚(或作王/餘魚名)¶
(也/)苔生履處沒草合行人疎裂紈傷不盡歸骨恨難祛¶
早知長信别不避後園輿¶
　　　美人篇¶
<pb:KR4h0107_WYG_077-7a>¶
佳麗盡關恨風流最有名約黄能效月裁金巧作星粉¶
光勝玉靚衫薄擬蟬輕宻態隨流臉嬌歌逐軟聲朱顔¶
半已醉㣲笑隠香屏¶
　　　鬭雞¶
歡樂良無巳東郊春可遊百花非一色新田多異流龍¶
尾横津漢車箱起戍樓玉冠初警敵芥羽忽猜儔十日¶
驕既滿九勝勢恒遒脫使田饒見堪能説魯侯¶
　　　苦熱行¶
<pb:KR4h0107_WYG_077-7b>¶
六龍騖不息三伏起炎陽寝興煩几案俯仰倦幃牀滂¶
沱汗似鑠㣲靡風如湯洄池愧玉浪蘭殿非含霜細簾¶
時半巻輕幌乍横張雲斜花影沒日落荷心香願見洪¶
崖井詎憐河朔觴¶
　　　茱萸女¶
茱萸生狹斜結子復銜花遇逢纎手摘濫得映鉛華雜¶
與鬟簮挿偶逐鬢鈿斜東西争贈玉縱横來問家不無¶
夫壻馬空駐使君車¶
<pb:KR4h0107_WYG_077-8a>¶
　　　棗下何纂纂¶
　　(古咄唶歌曰棗下何/攅攅榮華各有時)¶
垂花臨碧澗結翠依丹巘非直入游宫兼期植靈苑落¶
日芳春暮遊人歌吹晚弱刺引羅衣朱實凌還幰且歡¶
洛浦詞無羨安期逺¶
　　　金樂歌¶
槐香欲覆井楊栁正藏鵶山鑪好無比玉構火忩賖牀¶
頭辟繩結鏡上領巾斜鐵鑊種梁子銅樞生棗花開門¶
<pb:KR4h0107_WYG_077-8b>¶
抛水柱(一作/信)城按特言家¶
　　　行幸甘泉宫¶
雉歸海水寂裘來重譯通吉行五十里隨處宿離宫鼔¶
聲恒入地塵飛上暗空尚(一作/赦)書隨豹尾太史逐相風¶
銅鳴周國鐩旗曵楚雲虹倖臣射覆罷從騎(一作/妓)新歌¶
終薫逃拜金紫賢妻侍禁中不羨神仙侣排煙逐駕鴻¶
　　　有所思¶
昔未離長信金翠奉乘輿何言人事異夙昔故㤙疎寂¶
<pb:KR4h0107_WYG_077-9a>¶
寞錦筵静玲瓏玉殿虛掩閨泣團扇羅幌詠蘼蕪¶
　　　臨髙臺(玉臺作/梁武帝)¶
髙臺半行雲望望髙不極草樹無參差山河同一色彷¶
彿洛陽道道逺難别識玉堦故情人情來共相憶¶
　　　和湘東王横吹曲三首¶
　　　　折楊栁(樂府作栁/惲者非)¶
楊栁亂成絲攀折上春時葉宻鳥飛礙風輕花落遲城¶
髙短簫發林空畫角悲曲中無别意併是為相思¶
<pb:KR4h0107_WYG_077-9b>¶
　　　洛陽道¶
洛陽佳麗所大道滿春光遊童初挾彈蠶妾始提筐金¶
鞍照龍馬羅袂拂春桑玉車争晚入潘果溢髙箱¶
　　　紫騮馬¶
賤妾朝下機正值良人歸青絲懸玉鐙朱汗染香衣驟¶
急珂彌響&KR1568;多塵亂飛彫菰幸可薦故心君莫違¶
　　　長安道¶
神臯開隴右陸海實西秦金槌(一作/椎輪)抵長樂複道向冝¶
<pb:KR4h0107_WYG_077-10a>¶
春落花依度幰垂栁拂行輪(一作/人)金張及許史夜夜尚¶
留賔¶
　　　江南思二首¶
江南有妙伎時則應璿樞月暈蘆灰缺秋還懸炭枯含¶
丹和九轉芳樹䕃千(一作/三)株何辭天后誚終是列(一作/到)¶
仙都(懸炭事見淮南子亦古候氣之法/説林云懸羽與炭而知燥濕之氣)¶
　　　二(文苑英華/作江南行)¶
桂檝晚應旋厯岸扣輕舷紫荷擎釣鯉銀(一作/銅)筐挿短¶
<pb:KR4h0107_WYG_077-10b>¶
蓮人歸浦口暗那得乆廻船¶
　　　雞鳴髙樹顛¶
碧玉好名倡夫婿侍中郎桃花全覆井金門半隠堂時¶
欣一來下復比雙鴛鴦雞鳴天尚早東烏定未光¶
　　　明君詞(英華作/昭君怨)¶
玉艷光瑤質金鈿婉黛紅一去葡萄觀長别披香宫秋¶
簷照漢月愁帳入胡風妙工偏見詆無由情恨通¶
　　　當置酒(陸士衡集亦載此詩/今從樂府作簡文)¶
<pb:KR4h0107_WYG_077-11a>¶
置酒宴嘉賔矚迥臨飛觀絶嶺隔天餘長嶼横江半日¶
色花上綺風光水中亂三益既葳蕤四始方䓗粲¶
　　　詠中婦織流黄¶
翻花滿階砌愁人獨上機浮雲西北起孔雀東南飛調¶
絲時繞腕易鑷乍牽衣鳴梭逐動釧紅妝映落暉¶
　　　艶歌曲¶
雲楣桂成户飛棟杏為梁斜忩通蕋氣細隟引塵光裁¶
衣魏后尺汲水淮南牀青驪暮當返預使羅裙香¶
<pb:KR4h0107_WYG_077-11b>¶
　　　怨詩¶
秋風與白團本自不相安新人及故愛意氣豈能寛黄¶
金肘後鈴白玉案前盤誰堪空對此還成無歳寒¶
　　　採蓮曲二首(玉臺共/作一首)¶
晚日照空磯採蓮承晚暉風起湖難度蓮多摘未稀棹¶
動芙蓉落船移白鷺飛荷絲傍繞腕菱角逺牽衣¶
　　　二(蓮花/賦歌)¶
常聞蕖可愛採擷欲為裙葉滑不留綖心忙無假薫千¶
<pb:KR4h0107_WYG_077-12a>¶
春誰與樂唯有妾隨君¶
　　　霹靂引¶
來從東海上發自南山陽時聞連鼔響乍散投壺光飛¶
車走四瑞繞電發時祥令去於斯表殺來永傳芳¶
　　　雉朝飛操¶
晨光照麥畿平野度春翬避鷹時聳角妬壠或斜飛少¶
年從逺役有限意多違不如隨蕩子羅袂拂臣(一作/塵)衣¶
　　　雙燕離(藝文作/䨇燕詩)¶
<pb:KR4h0107_WYG_077-12b>¶
雙燕有雄雌照日兩差池銜花落北戸逐蝶上南枝桂¶
棟本曾宿虹梁早自窺願得長如此無令雙燕離¶
　　　貞女行¶
借問懐春臺百尺凌雲霧北有歳寒松南臨女貞樹庭¶
花對帷滿隙月依枝度但使明妾心無嗟坐遲暮¶
　　　龍丘引¶
龍丘一回首楚路蒼無極水照弄珠影雲吐陽臺色浦¶
狹村煙度洲長歸鳥息遊蕩逐春心空憐無羽翼¶
<pb:KR4h0107_WYG_077-13a>¶
　　　賦得當壚(樂府作/當壚曲)¶
十五正團團流光滿上蘭當壚設夜酒宿客解金鞍迎¶
來挾琴易送别唱歌難欲知心恨急翻令衣帶寛¶
　　　昇仙篇¶
小室堪求道明光可學仙丹繒碧林宇緑玉黄金篇雲¶
車了無轍風馬詎須鞭靈桃恒可餌㡬迴三千年¶
　　　和人以妾換馬(樂府作愛/妾换馬)¶
功名幸多種何事苦生離誰言似白玉定是媿青驪必¶
<pb:KR4h0107_WYG_077-13b>¶
取匣中釧廻作餙金羈真成恨不已願得路傍兒¶
　　　半路溪(樂府作/元帝)¶
相逢半路溪隔溪猶不渡望望判知是翩翩識行步摘¶
贈蘭澤芳欲表同心句先將動舊情恐君疑妾妬¶
　　　擬沈隠侯夜夜曲¶
靄靄夜中霜河開向曉光枕啼常帶粉身眠不著牀蘭¶
膏盡更益薫鑪滅復香但問愁多少便知夜短長¶
　　　獨處怨¶
<pb:KR4h0107_WYG_077-14a>¶
獨處恒多怨開幕試臨風彈綦鏡奩上傅粉髙樓中自¶
從(一作/君)征馬去音信不曾通只恐金屏掩明年已復空¶
　　　代樂府三首¶
　　　　楚妃歎¶
幽閨情脈脈(一作閨閑/漏永永)漏長宵寂寂草螢飛夜戸絲蟲¶
繞秋壁薄笑未為欣㣲歎還成戚金簮鬢下垂玉筯衣¶
前滴¶
　　　　新成安樂宫¶
<pb:KR4h0107_WYG_077-14b>¶
遙㸔雲霧中刻桷映丹紅珠簾通曉日金華拂夜風欲¶
知歌管處來過安樂宫¶
　　　　雙桐生空井¶
　　(魏明帝猛虎行/曰雙桐生空井)¶
季月雙桐井新枝雜舊株晚葉藏棲鳯朝花拂曙烏還¶
㸔西子(一作/稚子)照銀牀繫轆轤¶
　　　雍州曲三首¶
　　　　南湖¶
<pb:KR4h0107_WYG_077-15a>¶
南湖荇葉浮復有佳期遊銀綸翡翠鈎玉軸芙蓉舟荷¶
香亂衣麝橈聲隨急流¶
　　　　北渚¶
岸隂垂栁葉平江含粉堞好值城傍人多逢蕩舟妾緑¶
水濺長袖浮苔染輕檝¶
　　　　大堤¶
宜城斷中道行旅亟留連出妻工織素妖姬慣數錢炊¶
彫留上客貰酒逐神仙¶
<pb:KR4h0107_WYG_077-15b>¶
　　　賦樂府得大垂手(樂府作吳/均下同)¶
垂手忽迢迢飛燕掌中嬌羅衣恣風引輕帶任情搖詎¶
是長沙地促舞不回腰¶
　　　小垂手¶
舞女出西秦躡影舞陽春且復小垂手廣袖拂紅塵折¶
腰應兩袖頓足轉雙巾蛾眉與曼臉見此空愁人¶
　　　有所思三首¶
可歎不可思可思不可見餘絃斷瑟柱殘朱染歌扇¶
<pb:KR4h0107_WYG_077-16a>¶
寂寂暮檐響黯黯垂簾色唯有瓴甋苔如見蜘蛛織¶
入林㸔碚礧春至定無賖何時一可見更得似梅花¶
　　　蜀道難二首¶
建平督郵道魚復永安宫若奏巴渝曲時當君思中¶
巫山七百里巴水三迴曲笛聲下復髙猿啼斷還續¶
　　　採菱曲¶
菱花落復含桑女罷新蠶桂棹浮星艇徘徊蓮葉南¶
　　　别鶴(一作烏/栖曲)¶
<pb:KR4h0107_WYG_077-16b>¶
接翮同發燕孤飛獨向楚值雪已迷羣驚風復失侶¶
　　　生别離¶
别離四弦聲相思雙笛引一去十三年復無好音信¶
　　　夜夜曲二首¶
北斗䦨干去夜夜心獨傷月輝横射枕燈光半隠牀(樂/府)¶
(作沈/約)¶
愁人夜獨傷滅燭卧蘭房秪恐多情月旋來照妾牀(樂/府)¶
(無名氏玉臺/作簡文帝)¶
<pb:KR4h0107_WYG_077-17a>¶
　　　春江曲¶
客行秪念路相爭度京口誰知堤上人拭淚空搖手¶
　　　桃花曲¶
但使新花艶得間美人簮何湏論後實怨結子瑕心¶
　　　樹中草¶
幸有青袍色聊因翠幄凋雖間珊瑚蔕非是合歡條¶
　　　上留田行(以下/七言)¶
正月土膏初欲發天馬照耀動農祥田家斗酒羣相勞¶
<pb:KR4h0107_WYG_077-17b>¶
為歌長安金鳯凰¶
　　　烏夜啼¶
緑草庭中望明月碧玉堂裏對金鋪鳴弦撥捩發初異¶
挑琴欲吹衆曲殊不疑三足朝含影直言九子夜相呼¶
羞言獨眠枕下淚託道單棲城上烏¶
　　　烏棲曲四首¶
芙蓉作船絲作䋏北斗横天月將落採蓮渡頭擬黄河¶
郎今欲渡畏風波¶
<pb:KR4h0107_WYG_077-18a>¶
浮雲似帳月如鈎那能夜夜南陌頭冝城投泊今行熟¶
停鞍繫馬暫棲宿¶
青牛丹轂七香車可憐今夜宿倡家倡家髙樹鳥欲棲¶
羅帷翠帳向君低¶
織成屏風金屈膝朱脣玉面燈前出相㸔氣息望君憐¶
誰能含羞不自前¶
　　　採菊篇¶
月精麗草散秋株洛陽少婦絶妍姝相呼提筐採菊株¶
<pb:KR4h0107_WYG_077-18b>¶
朝起露濕霑羅襦東方千騎從驪駒更(一作/豈)不下山逢¶
故夫¶
　　　東飛伯勞歌二首(一云古歌敎劉孝/威擬古應  别見)¶
翻階蛺蝶戀花情容華飛燕相逢迎誰家總角岐路隂¶
裁紅㸃翠愁人心天忩綺井暧徘徊珠簾玉篋明鏡臺¶
可憐年㡬十三四工歌巧舞入人意白日西落楊栁垂¶
含情弄態兩相知¶
西飛迷雀東羈雉倡樓秦女乍相值誰家妖麗憐中止¶
<pb:KR4h0107_WYG_077-19a>¶
輕妝薄粉光閭里網戸珠綴曲瓊鈎芳茵翠被香氣流¶
少年年㡬方三六含嬌聚態傾人目餘香落蘂坐相催¶
可憐絶世為誰媒¶
　　　雞鳴篇(樂府作劉孝威/  以下雜言)¶
塒雞識將曙長鳴髙樹顛啄葉疑障羽排花強欲前意¶
氣多驚舉飄颺獨無侶陳思助鬭協狸膏郈昭妬敵安¶
金距丹山可愛有鳯凰金門飛舞有鴛鴦何如五徳美¶
豈勝千里翔¶
<pb:KR4h0107_WYG_077-19b>¶
　　　度關山¶
關山逺可度逺度復難思直指遮歸道都䕶總前期力¶
農爭地利轉戰逐天時材官蹶張皆命中𢎞農越騎盡¶
搴旗搴旗逺不息驅虜何窮極狼居一封難冄覩閼氏¶
永去無容色鋭氣且横行朱旗亂日精先屠光禄塞却¶
破夫人城凱歌還舊里非是衒功名¶
　　　從軍行¶
雲中亭障羽檄驚甘泉烽火通夜明貳師將軍新築營¶
<pb:KR4h0107_WYG_077-20a>¶
嫖姚校尉初出征復有山西將絶世愛雄名三門應遁¶
甲五壘學神兵白雲隨陣色蒼山答鼔聲迤邐觀鵞翼¶
參差覩鴈行先平小月陣却滅大宛城善馬還長樂黄金¶
付水衡小婦趙人能鼔瑟侍婢初笄解鄭聲庭前桃花¶
飛已(一作/欲)合必應紅妝起見迎¶
　　　隴西行¶
邉秋胡馬肥雲中驚冦入勇氣特(一作/時)無侣輕兵救邉¶
急沙平不見虜嶂嶮(一作/轉)還相及出塞豈成歌經川未¶
<pb:KR4h0107_WYG_077-20b>¶
遑汲烏孫塗更阻康居路猶澁月暈抱龍城星流照馬¶
邑長安路逺書不還寧知征人獨佇立¶
　　　江南弄三首(玉臺新本樂府英華並作昭明今/從藝文作簡文  按玉臺舊刻稱)¶
　　　　(簡文為皇太子後人遂謬以為/昭明故諸詩系名多錯互也)¶
　　　　江南曲¶
　和云陽春路時使佳人度¶
枝中水上春併歸長楊掃地桃花飛清風吹人光照衣¶
光照衣景將夕擲黄金留上客¶
<pb:KR4h0107_WYG_077-21a>¶
　　　　龍笛曲¶
　和云江南弄真能下翔鳯¶
金門玉堂臨水居一嚬一笑千萬餘遊子去還願莫疎¶
願莫疎意何極雙鴛鴦兩相憶¶
　　　　採蓮曲¶
　和云採蓮歸淥水好沾衣¶
桂檝蘭橈浮碧水江花玉靣兩相似蓮疎藕折香風起¶
香風起白日低採蓮曲使君迷¶
<pb:KR4h0107_WYG_077-21b>¶
　¶
　¶
　¶
　¶
　¶
　¶
　¶
　古詩紀巻七十七¶
