# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:25.880926
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷九十
<pb:KR4h0107_WYG_090-1a>¶
欽定四庫全書¶
　古詩紀巻九十　　　　　明　馮惟訥　撰¶
梁第十七¶
　庾肩吾(字子慎新野人八嵗能賦詩初為晉安王常/侍王為太子兼通事舍人除安西湘東二王)¶
　　(錄事叅軍累遷中庶子初簡文帝在藩雅好文士/肩吾亦預其選簡文即位肩吾為度支尚書侯景)¶
　　(矯詔遣肩吾喻當陽公大心尋舉州降肩吾因/逃赴江陵未幾歴江州刺史領義陽太守卒)¶
　　樂府¶
　　　長安有狹斜行¶
<pb:KR4h0107_WYG_090-1b>¶
長安有曲陌曲陌不容幰路逢雙綺襦問君居近逺我¶
居臨御溝可識不可求長子登麟閣次子侍龍樓少子¶
無髙位聊從金馬遊三子俱來下左右若川流三子俱¶
來入髙軒映彩旒三子俱來宴玉柱擊清甌大婦襞雲¶
裘中婦巻羅幬少婦多艶冶花鈿繫石榴夫君且安坐¶
歡娱方未周¶
　　　賦得有所思¶
佳期竟不歸春日坐芳菲拂匣看離鏡(一作/扇)開箱見别¶
<pb:KR4h0107_WYG_090-2a>¶
衣井梧生未合宫槐巻復稀不及衘泥燕從來相逐飛¶
　　　有所思(樂府作/昭明)¶
佳人逺于隔乃在天一方望望江山阻悠悠道路長别¶
前秋葉落别後春花芳雷歎一聲響雨淚忽成行帳望¶
情無極傾心還自傷¶
　　　洛陽道¶
徼道臨河曲層城傍洛川金門纔出栁桐井半含泉日¶
起罘罳外車廻䨇闕前潘生時未返遥心徒眷然¶
<pb:KR4h0107_WYG_090-2b>¶
　　　賦得横吹曲長安道¶
桂宫連複道黄山開廣路逺聽平陵鐘遥識新豐樹合¶
殿生光彩離宫起煙霧日落歌吹還(一作/回)塵飛車馬度¶
　　　以妾換馬¶
渥水出騰駒湘川實應圖來從西北道去逐東南隅琴¶
聲悲玉匣山路泣蘼蕪似鹿將含笑千金㑹不俱¶
　　　隴西行¶
借問隴西行何當驅馬征草合前迷路雲濃後暗城寄¶
<pb:KR4h0107_WYG_090-3a>¶
語幽閨妾羅袖勿空縈¶
　　　未央才人歌¶
從來守未央轉欲訝春芳朝風凌日色夜月奪燈光相¶
逢儻游豫暫為巻衣裳¶
　　　侍宴應令(以下詩/)¶
副君時暇豫曾城聊近遊清池寫飛閣踈樹出龍樓北¶
陸氷方壯西園春欲周梅心芳屢動蒲節促難抽徒然¶
欣並命無以厠應劉¶
<pb:KR4h0107_WYG_090-3b>¶
　　　侍宴宣猷堂應令¶
副君徳將聖陳王才掞天歸來宴平樂置酒對林泉鑪¶
香雜山氣殿影入池漣艶舞時移節新歌屢上絃聼曲¶
慙廻顧思經徒欲眠¶
　　　侍宴宣猷堂湘東王應令¶
陳王驂駕反副后西園遊並命登飛閣列坐對芳洲桂¶
巖逢暮序菊水值窮秋竹逕簫聲發桐門琴曲愁(一作/幽)¶
徒奉文成誦空知思若抽¶
<pb:KR4h0107_WYG_090-4a>¶
　　　侍宴餞湘州刺史張續¶
洞庭資善政層城送逺離九歌揚妙舞八桂動芳枝雨¶
足飛春殿雲峰入夏池郢路方遼逺湘山轉蔽虧何當¶
好風日極望長沙垂¶
　　　侍宴餞張孝總應令(外編作吴/均者非)¶
層臺臨廻漲耿耿晴煙上欲送分符人翻似河隄望寒¶
雲暗積水秋雨䝉重嶂别念動神襟華文切離貺慙無¶
寡和曲空陪郢中唱¶
<pb:KR4h0107_WYG_090-4b>¶
　　　三日侍蘭亭曲水宴¶
䇿星依夜動鑾駕總朝遊旌門臨苑樹相風出鳯樓春¶
生露泥泥天覆雲油油桃花舒玉澗栁葉暗金溝禊川¶
分曲洛帳殿掩芳洲踊躍頳魚出參差綘棗浮百戲俱¶
臨水千鍾共逐流¶
　　　九日侍宴樂游苑應令¶
轍跡光周頌廵遊盛夏初鉤陳萬騎轉閶闔九闗通秋¶
暉逐行漏朔氣繞相風獻壽重陽節廻鑾上苑中疏山¶
<pb:KR4h0107_WYG_090-5a>¶
開輦道間樹出離宫玉醴吹巖(一作/承苑)菊銀牀落井桐御¶
梨寒更紫仙桃秋轉紅飲羽山西射浮雲冀北驄塵飛¶
金埒滿葉破栁條空騰猨疑矯箭驚鴈避虛弓彫材濫¶
杞梓花綬接鵷鴻愧乏天庭藻徒參文雅雄¶
　　　從皇太子出𤣥圃應令¶
春光起麗譙屣歩陟山椒閣影臨飛葢鸎鳴入洞簫水¶
還登故渚樹長䕃前橋緑荷生綺葉丹藤上細苗顧循¶
慙振藻何用擬瓊瑶¶
<pb:KR4h0107_WYG_090-5b>¶
　　　奉和泛舟漢水往萬山應教¶
桂棹桬棠船飄揚横大川映巖沈水底激浪起雲邊逈¶
岸髙花發春塘細栁懸陪歌承睿賞接醴侍恩筵誰云¶
李與郭獨得似神仙¶
　　　山池應令(簡文有/山池詩)¶
閬苑秋光暮金塘牧(疑作/收)潦清荷低芝葢出浪涌燕舟¶
輕逆湍流棹唱帶谷聚笳聲野竹交臨浦山桐逈出城¶
水逐雲峯闇寒隨殿影生¶
<pb:KR4h0107_WYG_090-6a>¶
　　　奉使北徐州叅丞御¶
炎農稱巻領唐勛載允恭猶將表世盛尚且號民從未¶
如今聖主比德邁前蹤格天垂禮樂寰海置提封枌榆¶
諒昔社方門有舊墉故鄉深帝念廵狩及時雍禁園周¶
百里離宫即九重浮橋還瀉渭抗殿本疏龍過沛追鄉¶
飲歸宛盛禮容千金登禹膳萬壽獻堯鐘依然對白水¶
眷言懐赤松廻天隨輦道駐日逐戈鋒路逺大風積山¶
長佳氣濃年光正婉娩春樹轉丰茸竹葉含初籜蓂枝¶
<pb:KR4h0107_WYG_090-6b>¶
發早藂瑞木翻無鳥祥花更少蜂咸英起雲鳯率舞間¶
笙鏞海鷗時出沒江鱏乍噞喁雲邊開鞏樹霧裏識嶤¶
峯小人濫趨走虛薄愧無庸皇恩不可報河清徒易逢¶
　　　和衛尉新渝侯廵城口號(簡文帝王/筠同賦)¶
維城寄右戚廵警屬勤王南瞻通㶚岸北眺指横茫入¶
漢飛延閣臨雲出建章歩逐天津逺城隨秋夜長露槐¶
落金氣風寮上新涼(闕/)¶
　　　遊甑山(苑詩類選作/沈約者非)¶
<pb:KR4h0107_WYG_090-7a>¶
平子去巳乆餘風今復追未必遊春草王孫自不歸路¶
髙村反出林長鳥更稀寒雲間石起秋葉下山飛西河¶
方閲訓詎得解朝衣¶
　　　蔬圃堂(梁武帝有天安/寺蔬圃堂詩)¶
北宫(一作/堂)多暇豫時駕總鑾鑣路靜繁葭撤輪移羽葢¶
飄臨空坐飛觀回首望浮橋風長曙鐘近地逈洛城遥¶
疎林不礙日涸浦暫通潮徒然等賓從並作愧羣僚¶
　　　尋周處士𢎞讓¶
<pb:KR4h0107_WYG_090-7b>¶
試逐赤松遊披林對一邱梨紅大谷晩桂白小山秋石¶
鏡菱花發桐門琴曲愁(一作/遒)飛泉疑度雨雲積似重樓¶
王孫若不去山中定可留¶
　　　賦得&KR0286;叔夜¶
山林重明滅風月臨囂塵著書惟隱士談𤣥止谷神鴈¶
重翻傷性蠶寒更養身廣陵餘故曲山陽有舊隣俗儉¶
寜妨患才多反累身寄言山吏部無以助庖人¶
　　　和太子重雲殿受戒¶
<pb:KR4h0107_WYG_090-8a>¶
皇明執東曜帝扆居北辰小乘開治道大覺拯蒼民殊¶
塗同義路分流合智津傳香引上徳列伎進名臣連閣¶
翻如畵圖雲更似真鏡山銜殿影梅梁落梵塵苑桂恒¶
留雪天花不待春萬年逢瑞應千生值法身天衣初拂¶
石豆火欲燃薪重善終無報(一作無/論報)輕毛庶有因¶
　　　詠同㤗寺浮圖(和簡文/下同)¶
望園臨奈苑王城對鄴宫還從飛閣内遥見崛山中(崛/山)¶
(耆崛/山也)天衣疑拂石鳯翅欲凌空雲甍猶帶雨蓮井不生¶
<pb:KR4h0107_WYG_090-8b>¶
桐盤承雲表露鈴揺天上風月出琛含采天晴幡帶虹¶
周星疑更落漢夢似今通我后情(藝文/作懐)初照不與伊川¶
同方應捧馬出永得離塵䝉¶
　　　賽漢髙廟¶
昔在唐山曲今承紫貝壇寜知臨楚岸非復望長安野¶
曠秋先動林髙葉早殘塵飛逺騎沒日徙(一作/過)半峰寒¶
徒然仰成誦終用試才難¶
　　　亂後經夏禹廟¶
<pb:KR4h0107_WYG_090-9a>¶
金簡泥初發龍門鑿始通配天不失舊為魚微此功林¶
堂上偃蹇山殿下穹隆侵雲似天闕照水類河宫神來¶
導赤豹仙女擁飛鴻松龕撤暮爼棗逕落寒叢仙舟還¶
入鏡玉軸更乘空去國嗟行邁離居泣轉蓬月起吾(一/作)¶
(呉/)山北星臨天漢中申胥猶有志荀息本懐忠待見攙¶
搶滅歸來松栢桐¶
　　　亂後行經呉郵亭(外編作庾/信者非)¶
郵亭一回望風塵千里昬青袍異春草白馬即呉門獯¶
<pb:KR4h0107_WYG_090-9b>¶
戎鯁伊洛襍種亂轘轅輦道同關塞王城似太原休明¶
鼎尚重秉禮國猶存殷牖爻雖賾堯城吏轉尊泣血悲¶
東走横戈念北奔方憑七廟略誓雪五陵寃人事今如¶
此天道共誰論(御亭呉大帝所建在/晉陵今作郵誤也)¶
　　　經陳思王墓¶
公子獨憂生邱壠擅餘名採樵枯樹盡犁田荒隧平寜¶
追宴平樂詎想謁承明旦余來錫命兼言事結成飄颻¶
河朔逺颭飈颶風鳴鴈與雲俱陣沙將蓬共驚枯桑落¶
<pb:KR4h0107_WYG_090-10a>¶
古社寒鳥歸孤城隴水哀葭曲漁陽慘鼓聲離家來逺¶
客安得不傷情¶
　　　過建章故臺¶
魯國觀遺殿韓城想舊臺仲宣原隰滿子建悲風來夏¶
蓮猶反植秋牕尚左(一作/不)開圖雲仍溜(一作/洩)雨畫水即生¶
苔及君歡四望知余念七哀¶
　　　和劉明府觀湘東王書¶
陳王擅書府河間富典墳五車方累篋七閣自連雲松¶
<pb:KR4h0107_WYG_090-10b>¶
槧(鏗廉/反)芳帙氣栢燻(許運/反)起厨文羽陵青簡出媯泉綠¶
字分方因接遊聖暫得奉朝聞峯樓霞早發林殿日先¶
曛洛城復接限歸軒畏後羣¶
　　　和竹齋¶
百拱横笻節千櫨跨篻竿廻龍仍作柱置笛且成欒向¶
領分花徑隨階轉藥欄蜂歸憐蜜熟燕入重巢乾欲仰¶
天庭掞終知學歩艱¶
　　　從駕喜雨¶
<pb:KR4h0107_WYG_090-11a>¶
西嶽浮樽桂東皇事浴蘭赦詔還京兆歸神出灌壇濕¶
風含酒氣隂雲助麥寒典農欣受職治粟喜當官復此¶
隨車雨民天知可安¶
　　　奉和春夜應令¶
春牖對芳洲珠簾新上鈎燒香知夜漏刻燭驗更籌天¶
禽(一作/雞)下北閣(一作/闕)織女入西樓月皎疑非夜林踈似¶
更秋水光懸蕩壁山翠下添流詎假西園讌無勞飛葢¶
遊¶
<pb:KR4h0107_WYG_090-11b>¶
　　　奉和武帝苦旱¶
陽山蛇不蟄洳澤鳥猶攅蹔息流膏雨將似怨祁寒文¶
衣夜不臥蔬食晝忘餐㓗誠同望祀惟馨等浴蘭江蘋¶
享上帝荆璧奠髙巒繁雲興岳立蒸穴動龍蟠渭渠還¶
積水滮池更起瀾¶
　　　奉和太子納涼梧下應令(和簡/文)¶
北園涼氣早歩輦暫逍遥避日交長扇迎風列短簫山¶
帶彈琴曲桐横棲鳯條懸門開溜水錦石鎮浮橋黑米¶
<pb:KR4h0107_WYG_090-12a>¶
生菰葉(一作/葑)青花出稻苖無因學仙藻雲氣徒飄颻¶
　　　芝草¶
踟蹰玩芝草淹留攀桂叢桂叢方偃蹇芝葉正玲瓏如¶
龍復如馬成闕復成宫黄金九華發紫葢(一作/莖)六英通¶
隠士蒼山北仙神海穴東隨丹聊變水獨揺不須風¶
　　　詠美人¶
綘樹及西施俱是好容儀非關能結束本自細腰肢鏡¶
前難並照相將映淥池看粧畏水動歛袖避風吹轉手¶
<pb:KR4h0107_WYG_090-12b>¶
齊裾亂横簪歴鬂垂曲中人未取誰堪白日移不分他¶
相識唯聼使君知¶
　　　送别於建興苑相逢¶
相逢小苑北停車問苑中梅新雜栁故粉白映綸紅去¶
影背斜日香衣臨上風雲流階漸黑冰開池半通去馬¶
船難駐啼烏曲未終眷然從此别車西馬復東¶
　　　侍宴(一作侍宴景/陽樓應令)¶
沐道逢將聖飛觴屬上賢仁風開美景瑞氣動非煙秋¶
<pb:KR4h0107_WYG_090-13a>¶
樹翻黄葉寒池墮黑蓮承恩謝命淺念報在身前¶
　　　侍宴餞湘東王應令¶
陳王從遊士髙宴入承華並載同連璧雕文類簡沙落¶
猿時動樹墜雪暫揺花念此離筵促方愁别路賒¶
　　　餞張孝總應令(外編作呉/均者非)¶
江上早寒生蕭條鐃管清别筵開帳殿離舟巻幔城前¶
山黄葉起對岸白沙驚臨渦同極望竊吹愧才輕¶
　　　侍宴餞東陽太守范子雲(范當/作蕭)¶
<pb:KR4h0107_WYG_090-13b>¶
東部資良守北宫敦獻酬新枝漸接樹故凍欲含流早¶
花少餘雪春寒極晩秋徒嗟白岸逺空想赤松遊¶
　　　和晉安王薄晩逐涼北樓回望應教¶
向夕紛諠屛追涼飛觀中樹影臨城日牕含度水風遥¶
天如接岸逺㠶似凌空陪文慙宋玉徒等侍蘭宫¶
　　　贈周處士¶
九丹開石室三徑沒荒林仙人翻可見隠士更難尋籬¶
下黄花菊丘中白雪琴方欣松葉酒自和遊山吟(李蕭/逺有)¶
<pb:KR4h0107_WYG_090-14a>¶
(遊山/九吟)¶
　　　新林送劉之遴¶
斾轉黄山路舟纚白馬津送輪時合幰分驂各背塵常¶
山喜臨岱隴頭悲望秦欲持漢中䇿還以贈征人¶
　　　奉使江州舟中七夕¶
九江逢七夕初弦值早秋天河來映水織女欲攀舟漢¶
使俱為客星槎共逐流莫言相送浦不及穿針樓¶
　　　南苑看人還¶
<pb:KR4h0107_WYG_090-14b>¶
春花競玉顔俱折復俱攀細腰宜窄衣長釵巧挾鬟洛¶
橋初度燭青門欲上關中人應有望上客莫前還¶
　　　詠美人看畵應令(和簡/文)¶
欲知畵能巧喚取真來映並出似分身相看如照鏡安¶
釵等踈宻著領俱周正不解平城圍誰與丹青競¶
　　　奉和藥名詩(簡文元帝皆/有藥名詩)¶
英玉牧荆楚聼訟出池臺督郵稱蝗去亭長説烏來行¶
塘朱鷺響當道赤帷開馬鞭聊寫賦竹葉暫傾杯¶
<pb:KR4h0107_WYG_090-15a>¶
　　　看放市¶
旗亭出御道遊目暫廻車既非隨舞鶴聊思索枯魚懸¶
龜識季主牓酒見相如日中人巳合黄昏故未踈¶
　　　和望月¶
桂殿月偏來留光引上才圓隨漢東蚌暈逐淮南灰渡¶
河光不濕移輪轍詎開此夜臨清景還承終宴杯¶
　　　和徐主簿望月¶
樓上徘徊月牕中愁思人照雪光偏冷臨花色轉春星¶
<pb:KR4h0107_WYG_090-15b>¶
流時入暈桂長欲侵輪願以重光曲承君歌扇塵¶
　　　詠風¶
宋地鶂飛初湘川燕起餘掃(一作/拂)壇聊動竹吹薤欲成¶
書蒼梧洞猶在(一作蒼崦/桐猶在)合浦樹應踈陽鳥一轉翅千¶
里定非虛¶
　　　詠花雪¶
瑞雪墜堯年因風入綺錢飛花灑庭樹凝瑛結井泉寒¶
光晦八極同雲暗九天已飄黄竹路共慶白渠田¶
<pb:KR4h0107_WYG_090-16a>¶
　　　春日¶
桃紅栁絮白照日復隨風影出朱城外香歸青殿中水¶
映寄生竹山横半死桐頒文知渥重搦札媿才空¶
　　　七夕¶
玉匣巻懸衣針樓開夜扉姮娥隨月落織女逐星移離¶
前忿促夜别後對空機倩語雕陵鵲填河未可飛¶
　　　嵗盡應令¶
嵗序已云殫春心不自安聊開栢葉酒試奠五辛盤金¶
<pb:KR4h0107_WYG_090-16b>¶
薄圖神燕朱泥却(一作/印)鬼丸梅花應可折倩為雪中看¶
　　　賦得山¶
層雲霾峻嶺絶澗倒危峯刻削臨千仞嵯峨起百重行¶
㬢上杳杳結霧下溶溶仁心留此屬休奉愧羣龍¶
　　　同蕭左丞詠摘梅花¶
牕梅朝始發庭雪晩初消折花牽短樹攀叢入細條垂¶
氷溜玉手含刺罥春腰逺道終難寄馨香徒自饒¶
　　　和晉安王詠燕(簡文有雙燕詩樂/府題云雙燕離)¶
<pb:KR4h0107_WYG_090-17a>¶
可憐幕上燕差池弄羽衣夜夜同巢宿朝朝相對飛銜¶
泥瞻樂善相賀奉英徽秋蟬行寂寞戀此未辭歸¶
　　　詠胡牀應教¶
傳名乃外域入用信中京足欹形已正文斜體自平臨¶
堂對逺客命旅誓初征何如淄館下淹留奉盛明¶
　　　暮遊山水應令賦得磧字¶
餘春屬清夜西園恣遊歴入逕轉金輿開橋通畫鷁細¶
藤初上楥新流漸涵磧雲峰沒城栁電影開巖壁(疑/闕)¶
<pb:KR4h0107_WYG_090-17b>¶
　　　奉和湘東王應令二首¶
　　　　春宵¶
征人别來乆年芳復臨牖燭下夜縫衣春寒偏著手願¶
及歸飛鴈因書寄髙栁¶
　　　　冬曉¶
隣雞聲已傳愁人竟不眠月光侵曙後霜明落曉前縈¶
鬟起照鏡誰忍挿花鈿¶
　　　詠簷燕¶
<pb:KR4h0107_WYG_090-18a>¶
雙燕集蘭閨雙飛髙復低向户疑新箔登巢識故泥依¶
櫩本相賀近幕願同棲¶
　　　奉賀便省餘秋(以下三首/文疑闕)¶
前對金精坂傍臨圓水池照影礙浮葉看山通逈枝鴈¶
行連霧盡雨足帶雲移¶
　　　被使從渡江¶
八陣引佳兵三河總艫舳綘天揚逺斾雷野驅長轂夜¶
劒動星芒秋潮驚箭服¶
<pb:KR4h0107_WYG_090-18b>¶
　　　登城北望¶
誓師屠六郡登城望九&KR0580;山沈黄霧裏地盡黑雲中霜¶
戈曜壠日哀笳斷塞風¶
　　　道館¶
仙人白鹿上隠士潛溪邊試取西山藥來觀東海田¶
　　　賦得轉歌扇¶
團紗映似月蟬翼望如空廻持掩曲態轉作送聲風¶
　　　詠舞¶
<pb:KR4h0107_WYG_090-19a>¶
飛鳬袖始拂啼烏曲未終聊因斷續唱試託往還風¶
　　　詠舞曲應令¶
歌聲臨畵閣舞袖出芳林石城定若逺前谿應㡬深¶
　　　詠主人少姬應教¶
故年齊緫角今春半上頭那知夫婿好能降使君留¶
　　　詠長信宫中草¶
委翠似知節含芳如有情全由履迹少併欲上階生¶
　　　石崇金谷妓¶
<pb:KR4h0107_WYG_090-19b>¶
蘭堂上客至綺席清絃撫自作明君辭還教緑珠舞¶
　　　逺看放火¶
風前細塵起月裏黑烟生發燄看喬木侵光識逺城¶
　　　舟中寒望¶
日暮敞鳬舟曾氷合駛流雪照齊君履寒入楚王裘¶
　　　石橋(簡文/有作)¶
秦王金作柱漢帝玉為欄仙人飛往易道士出歸難¶
　　　詠桂¶
<pb:KR4h0107_WYG_090-20a>¶
新叢入望苑舊榦别層城倩視今移處何如月裏生¶
　　　賦得池萍¶
風翻乍青紫浪起時踈宻本欲嘆無根還驚能有實¶
　　　新苔¶
隨潮染岸石逐沫聚浮查徒令阿谷麗停筐不汰沙¶
　　　被執作詩一首(見太平/御覽)¶
　　(三國典畧曰宋子仙破㑹稽購得肩吾謂之曰昔/聞汝能詩今可作若能當貰汝命肩吾操筆立成)¶
　　(子仙乃/釋之)¶
<pb:KR4h0107_WYG_090-20b>¶
髮與年俱暮愁將罪共深聊持轉風燭暫映廣陵琴¶
　　　三日侍宴詠曲水中燭影(七言/)¶
重燄垂花比芳樹風吹水動俱難住春枝拂岸影上來¶
還柸繞客光中度¶
　　　附曲水聯句¶
春色明上已桃花落繞溝波廻巵不進綸下釣時留(臣/導)¶
絳水時廻岸花觴轉更周陳肴渡玉爼垂餌下銀鈎(王/臺)¶
(卿/)廻川入帳殿列爼間芳洲漢艾凌波出江楓拂岸遊¶
<pb:KR4h0107_WYG_090-21a>¶
(庾肩/吾)王生廻水碓蔡嫗蕩輕舟岸燭斜臨水波光上映¶
樓(殿/下)¶
　　　八關齋夜賦四城門更作四首¶
　　(殿下即簡文時為皇太子中庶/府君謂肩吾為太子中庶子)¶
　　　　第一賦韻東城門病¶
伏枕愛危光痾纒生易折無因雪岸草慮反&KR0008;山宂(徐/防)¶
消渇腠腸腑疼蹇嬰肢節如何促齡内憂苦無暫缺(孔/燾)¶
　　　　南城門老¶
<pb:KR4h0107_WYG_090-21b>¶
虚蕉誠易犯危藤復將囓一隨柯巳微當年信長訣(諸/葛)¶
(嵦/)已同白駒去復類紅花熱妍容一旦罷孤燈行自設¶
(君/)¶
　　　　西城門死¶
綏心雖殊用滅景寜優劣一隨業風盡終歸虚妄設(王/臺)¶
(卿/)五隂誠為假六趣寜有截零落竟同歸憂思空相結¶
(李鏡/逺)¶
　　　　北城門沙門¶
<pb:KR4h0107_WYG_090-22a>¶
俗幻生影空憂繞心塵曀於兹排四纒去矣求三湼(殿/下)¶
下學軰留心方從窈㝠别已悲境相空復作泡雲滅(中/庶)¶
(府/君)¶
　　　　第二賦韻東城門病¶
空痾誠易愈有病故難痊徒知餌五色終當悲九泉(王/臺)¶
(卿/)已無雲山草沈痗竟誰憐復悲淪苦海何由果淨天¶
(諸葛/嵦)¶
　　　　南城門老¶
<pb:KR4h0107_WYG_090-22b>¶
昔類紅蓮草自玩緑池邊今如白華樹還悲明鏡前(殿/下)¶
壯心欲何在餘日乃西遷清樽不復樂蓬鬢豈還妍(徐/防)¶
　　　　西城門死¶
髙堂信逆旅懐業理常牽玉匣方委櫬金臺不復延(中/庶)¶
(府/君)挽聲隨逕逺蘿影帶松懸詎能留十念唯應逐四縁¶
(君/)¶
　　　　北城門沙門¶
經行林樹下求道志能堅既有神通力振錫逺乗烟(李/鏡)¶
<pb:KR4h0107_WYG_090-23a>¶
(逺/)一登四𢎞誓至道莫能先不貪曠刼夀無論延促年¶
(孔/燾)¶
　　　　第三東城門病¶
纒痾緬百年自傷無五福長縈畵篋蛇不值仙人鹿(殿/下)¶
習染迷畵瓶卧起求棲宿羅襦豈再歡臨岐方土木(中/庶)¶
(府/君)¶
　　　　南城門老¶
少年愛紈綺衰暮慙羅縠徒傷嵗冉冉陳詩非郁郁(王/臺)¶
<pb:KR4h0107_WYG_090-23b>¶
(卿/)鶴髮辭軒寃鮐背烹葵菽松栢稍相依懽愛稍睦睦¶
(李鏡/逺)¶
　　　　西城門死¶
追念平生時遨遊上苑囿一沒松栢下春光徙儵昱(孔/燾)¶
結根素因假枝葉緣骨肉自應螻蟻驅值此風刀逐(諸/葛)¶
(嵦/)¶
　　　　北城門沙門¶
俗繭厭纒絲因田抽善縠長被忍辱鎧去此纎羅服(徐/防)¶
<pb:KR4h0107_WYG_090-24a>¶
願引三塗衆俱令十使伏珠月猶沈首金鎞未挑目(君/)¶
　　　　第四東城門病¶
紫紈未可得漳濱徒再離一逢犬馬病賁育罷驅馳(李/鏡)¶
(逺/)已無九轉術復闕萬金竒不看授疆掌唯夢蓮花池¶
(君/)¶
　　　　南城門老¶
盛年歌吹日顧歩惜容儀一朝衰朽至星星白髮垂(孔/燾)¶
巳傷萬事盡復念九門枝垂軒意何在獨坐鏡如斯(中/庶)¶
<pb:KR4h0107_WYG_090-24b>¶
(府/君)¶
　　　　西城門死¶
一息於今罷平生詎可規天長曉露促千齡誰復知(殿/下)¶
華堂一相捨松帳杳難窺萬祀藏珠應千年罷玉羈(徐/防)¶
　　　　北城門沙門¶
深心不可染正道亦難欹方除五欲累長辭三雅巵(玉/臺)¶
(卿/)依空慮難靜習善路猶弛沒身竟靡託單盂詎待貲¶
(諸葛/嵦)¶
<pb:KR4h0107_WYG_090-25a>¶
　¶
　¶
　¶
　¶
　¶
　¶
　¶
　¶
<pb:KR4h0107_WYG_090-25b>¶
　¶
　¶
　¶
　¶
　¶
　¶
　¶
　古詩紀巻九十¶
