# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:25.906316
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷九十一
<pb:KR4h0107_WYG_091-1a>¶
欽定四庫全書¶
　古詩紀巻九十一　　　　明　馮惟訥　撰¶
梁第十八¶
　呉均(字叔庠呉興故鄣人也好學有俊才天監初栁/惲為呉興召補主簿日引與賦詩均文體清㧞)¶
　　(有古氣好事者效之謂為呉均體建安王引為記/室尋為國侍郎還除奉朝請奉詔撰通史未就而)¶
　　(卒/)¶
　　樂府¶
　　　戰城南¶
<pb:KR4h0107_WYG_091-1b>¶
蹀&KR0604;青驪馬往戰城南畿五歴魚麗陣三入九重圍名¶
慴武安將血汙秦王衣為君意氣重無功終不歸¶
　　　又(此與下篇藝文失題列戰城/南後英華遂以為題當再考)¶
前有濁樽酒(一作/酒尊)憂思亂紛紛小來(一作/少年)重意氣學劒¶
不學文忽值胡關靜匈奴遂兩分天山巳半出龍城無¶
片雲漢世平如此何用李將軍¶
　　　又(詩彚作胡/無人行)¶
陌上何諠諠匈奴圍塞垣黑雲藏趙樹黄塵埋隴垠天¶
<pb:KR4h0107_WYG_091-2a>¶
子羽書勞將軍在玉門(闕/)¶
　　　雉子斑¶
可憐雉子斑羣飛集野甸文章始陸離意氣巳驚狷幽¶
并遊俠子直心亦如箭生死報君恩誰能孤恩眄¶
　　　入關¶
羽檄起邊庭烽火亂如螢是時張博望夜赴交河城馬¶
頭要落日劒尾掣流星君恩未得報何論身命傾¶
　　　梅花落¶
<pb:KR4h0107_WYG_091-2b>¶
終冬十二月寒風西北吹獨有梅花落飄蕩不依枝流¶
連逐霜彩散漫下冰澌何當與春日共映芙蓉池¶
　　　城上烏¶
鳴鳴城上烏翩翩尾畢逋凢生八九子夜夜啼相呼質¶
微知慮少體賤毛衣麤陛下三萬嵗臣至執金吾¶
　　　從軍行¶
男兒亦可憐立功在北邊陣頭横却月馬腹帶連錢懐¶
戈發隴坻乘凍至遼川微誠君不愛終自直如弦¶
<pb:KR4h0107_WYG_091-3a>¶
　　　胡無人行¶
劒頭利如芒恒持照眼光鐵騎追驍虜金羈討黠𦍑髙¶
秋八九月胡地早風霜男兒不惜死破膽與君嘗¶
　　　雉朝飛操¶
二月雉朝飛横行傍壠歸斜看水外翟側聼嶺南翬&KR0604;¶
蹀恒欲戰耿耿恃彊威當令君見賞何辭碎錦衣¶
　　　渡易水(一作荆/軻歌)¶
襍虜客來齊時余在角觝揚鞭渡易水直至龍城西日¶
<pb:KR4h0107_WYG_091-3b>¶
昬笳亂動天曙馬爭嘶不能通瀚海無面見三齊¶
　　　結客少年場¶
結客少年歸翩翩駿馬肥報恩殺人竟賢君賜錦衣握¶
蘭登建禮拖玉入含暉顧看草𤣥者功名終自微¶
　　　妾安所居¶
賤妾先有寵蛾眉進不遲一從西北麗無復城南期何¶
因(一作/用)暫艶逸豈為乏妍姿徒有黄昏望寜遇青樓時¶
惟惜應門掩方餘永巷悲匡牀終不共何由横自私¶
<pb:KR4h0107_WYG_091-4a>¶
　　　送歸曲¶
送子獨南歸攬衣空憫黙關山晝欲暗河冰夜向塞燕¶
至他人鄉鴈去還誰國寄子兩行書分明達濟北¶
　　　夾樹¶
桂樹夾長陂復值清風吹氛氲揉芳葉連綿交宻枝能¶
迎春露㸃不逐秋風移願君長惠愛當使嵗寒知¶
　　　城上麻¶
麻生滿城頭麻葉落城溝麻莖左右披溝水東西流少¶
<pb:KR4h0107_WYG_091-4b>¶
年感恩命奉劒事西周但令直心盡何用返封侯¶
　　　擬古四首¶
　　　　陌上桑¶
嫋嫋陌上桑䕃陌復垂塘長條映白日細葉隠鸝黄蠶¶
饑妾復思拭淚且提筐故人寜知此離恨煎人膓¶
　　　　秦王巻衣¶
咸陽春草芳秦帝巻衣裳玉檢茱萸匣金泥蘇合香初¶
芳薰複帳餘輝耀玉牀當須晏朝罷持此贈華陽(一作/龍陽)¶
<pb:KR4h0107_WYG_091-5a>¶
　　　　采蓮曲¶
錦帶襍花鈿羅衣垂綠川問子今何去出采江南蓮遼¶
西三千里欲寄無因緣願君早旋返及此荷花鮮¶
　　　　攜手曲¶
豔裔陽之春攜手清洛濵雞鳴上林苑薄暮小平津長¶
裾藻白日廣袖帶芳塵故交一如此新知詎憶人¶
　　　采蓮曲(初學作元帝題云/賦得渉江采芙蓉)¶
江風當夏(一作/夜)清桂檝(一作/擢)逐流縈初疑京兆劒復似¶
<pb:KR4h0107_WYG_091-5b>¶
漢冠名荷香帶風逺蓮影向根生葉巻珠難溜花舒紅¶
易傾日暮鳬舟滿歸來度錦城¶
　　　三婦豔詩¶
大婦弦初切中婦管方吹小婦多姿態含笑逼清巵佳¶
人勿餘及殷勤妾自知¶
　　　大垂手(以下二首藝/文作簡文帝)¶
垂手忽迢迢飛燕掌中嬌羅衫恣風引輕帶任情揺詎¶
似長沙地促舞不回腰¶
<pb:KR4h0107_WYG_091-6a>¶
　　　小垂手¶
舞女出西秦躡影舞陽春且復小垂手廣袖拂紅塵折¶
腰應兩笛頓足轉雙巾蛾睂與曼臉見此空愁人¶
　　　有所思¶
薄暮有所思終持淚煎骨春風驚我心秋露傷君髮¶
　　　雍臺¶
雍臺十二樓樓樓鬱相望隴西飛狐口白日盡無光¶
　　　楚妃曲¶
<pb:KR4h0107_WYG_091-6b>¶
春妝約春黛如月復如蛾玉釵照繡領金薄厠紅羅¶
　　　白浮鳩¶
瑯琊白浮鳩紫翳飄陌頭食飲東莞野棲宿越王樓¶
　　　陽春歌¶
紫苔初泛水連綿浮且沒若欲歌陽春先歌青樓月¶
　　　别鶴¶
别鶴尋故侣聯翩遼海間單棲孟津水驚唳隴頭山¶
　　　淥水曲¶
<pb:KR4h0107_WYG_091-7a>¶
香曖金堤滿湛淡春塘溢巳送行臺花復倒髙樓日¶
　　　綠竹¶
嬋娟鄣綺殿繞弱拂春漪何當逢採拾為君笙與箎¶
　　　行路難五首¶
洞庭水上一株桐經霜觸浪困嚴風昔時抽心耀白日¶
今旦臥死黄沙中洛陽名工見咨嗟一剪一刻作琵琶¶
白璧規心學明月珊瑚映面作風花帝王見賞不見忘¶
提携把握登建章掩抑摧藏張女彈殿勤促柱楚明光¶
<pb:KR4h0107_WYG_091-7b>¶
年年月月對君子遥遥夜夜宿未央未央綵女棄鳴箎¶
爭先拂拭生光儀茱萸錦衣玉作匣安念昔日枯樹枝¶
不學衡山南嶺桂至今千載猶未知¶
青𤨏門外安石榴連枝接葉夾御溝金墉城西合歡樹¶
垂條照彩拂鳯樓遊俠少年游上路傾心傾倒想戀慕¶
摩頂至足買片言開胸瀝膽取一顧自言家在趙邯鄲¶
翩翩舌杪復劒端青驪白駮的盧馬金羈綠鞚紫絲鞶¶
&KR0604;蹀橫行不肯進夜夜汗血至長安長安城中諸貴臣¶
<pb:KR4h0107_WYG_091-8a>¶
爭貴儒者席上&KR0575;復聞梁王好學問輕棄劒客如埃塵¶
吾邱壽王始得意司馬相如適被申大才大辯尚如此¶
何况我輩輕薄人¶
君不見西陵田從横十字成陌阡君不見東郊道荒涼¶
蕪沒起寒煙盡是昔日帝王處歌姬舞女達天曙今日¶
翩妍少年子不知華盛落前去吐心吐氣許他人今旦¶
廻惑生猶豫山中桂樹自有枝心中方寸自相知何言¶
嵗月忽若馳君之情意與我離還君玳瑁金雀釵不忍¶
<pb:KR4h0107_WYG_091-8b>¶
見此使心危¶
君不見長安客舍門倡家少女名桃根貧窮夜紡無燈¶
燭何言一朝奉至尊至尊離宫百餘處千門萬户不知¶
曙唯聞啞啞城上烏玉欄金井牽轆轤丹梁翠柱飛流¶
蘇香薪桂火炊雕胡(一作/彫菰)當年翻覆無常定薄命為女¶
何必麤(樂府玉臺/並作費昶)¶
君不見上林苑中客冰羅霧縠象牙席盡是得意忘言¶
者探腸見膽無所惜白酒甜鹽甘如乳綠觴皎鏡華如¶
<pb:KR4h0107_WYG_091-9a>¶
碧少年持名不肯嘗安知白駒應過隙博山鑪中百和¶
香鬱金蘇合及都梁逶迤好氣佳容貌經過青𤨏歴紫¶
房巳入中山馮(玉臺/作隂)后帳復上皇帝班姬牀班姬失寵¶
顔不開奉帚供養長信臺日暮耿耿不能寐秋風切切¶
四面來玉階行路生細草金鑪香炭變成灰得意失意¶
須㬰頃(一作/間)非君方寸逆所裁¶
　　詩¶
　　　王侍中夜集¶
<pb:KR4h0107_WYG_091-9b>¶
抽蘭開石路剪竹製山扉文淪見綠水參差隠翠微西¶
山採藥至東都謝病歸紡毛織野服縫芰作山衣欲知¶
三青鳥簷上素雲飛¶
　　　登鍾山燕集望西靜壇¶
客思何以緩春郊滿初律髙車陸離至駿騎差池出寳¶
椀汎蓮花珍杯食竹實才勝商山四文髙竹林七復望¶
子喬壇金繩藴綠帙風雲生屋宇芝映被仙室方隨鳯¶
凰去悠然駕白日¶
<pb:KR4h0107_WYG_091-10a>¶
　　　與栁惲相贈答六首¶
黄鸝飛上苑綠芷出汀洲日映昆明水春生鳷鵲樓飄¶
颺白花舞瀾漫紫萍流書織廻文錦無因寄隴頭思君¶
甚瓊樹不見方離憂¶
鳴鞭適大阿聯翩渡漳河燕姬及趙女挾瑟夜經過纎¶
腰曵廣袖半額畫長蛾客本倦遊者箕帚在江沱故人¶
不可棄新知空復何¶
離居苦無樂回慕心悽悽要途訪趙使聞君仕執珪杜¶
<pb:KR4h0107_WYG_091-10b>¶
蘅色已發菖蒲葉未齊羃䍥蠶餌蠒差池燕吐泥願逐¶
東風去飄蕩至遼西¶
白日隠城樓勁風掃寒木離㭊隔東西執手異涼燠相¶
思咽不言洞房清且肅嵗去甚流煙年來如轉軸别鶴¶
千里飛孤雌夜未宿¶
閒房肅巳靜落月有餘輝寒蟲隠壁思秋蛾繞燭飛絶¶
雲斷更合離禽去復歸佳人今何在迢遞江之沂一為¶
别鶴弄千里淚沾衣¶
<pb:KR4h0107_WYG_091-11a>¶
秋雲靜晩天寒夜方綿綿聞君吹急管相思雜采蓮别¶
離未㡬日髙月三成弦蹀疊黄河浪嘶唱隴頭絃寄君¶
蘼蕪葉挿著叢臺邊¶
　　　答栁惲¶
清晨發隴西日暮飛狐谷秋月照層嶺寒風掃髙木霧¶
露夜侵衣關山曉催軸君去欲何之參差間原陸一見¶
終無縁懐悲空滿目¶
　　　贈栁真陽¶
<pb:KR4h0107_WYG_091-11b>¶
王孫清且貴築室芙蓉池羅生君子樹襍種女貞枝南¶
牕帖雲母北戸映琉璃銜書轆轤鳯坐水玉盤螭朝衣¶
茱萸錦夜覆葡萄巵聯翩驂赤兎窈窕駕青驪龍泉甚¶
鳴利如何獨不知¶
　　　贈任黄門二首¶
相如體英彦左右生容輝巳紆漢帝組復解梁王衣經¶
過雲母扇出入千(一作/金)門扉連洲茂芳杜長山鬱翠微¶
欲言終未敢徒然獨依依(一作黙黙/獨依依)¶
<pb:KR4h0107_WYG_091-12a>¶
紛吾少馳騁自來乏名徳白玉鏤衢鞍黄金瑪瑙勒射¶
鵰靈丘下驅馬雁門北殷勤盡日華留連窮景黑歳暮¶
竟無成憂來坐黙黙¶
　　　酬蕭新浦王洗馬二首(蕭子雲封新浦侯/王筠為太子洗馬)¶
始可結交者文酒滿金壺圍碁帝臺局繫馬秦王蒲長¶
劒皆玉具短笛悉銀塗送歸日愁滿留客袂紛吾今成¶
桓山上秋風星散烏¶
思君出江湄慷慨臨長薄獨對東風酒誰舉指南酌崇¶
<pb:KR4h0107_WYG_091-12b>¶
蘭白帶飛青鵁紫纓絡一年流淚同萬里相思各胡為¶
舍旃去故人在宛洛¶
　　　答蕭新浦¶
僕本二陵徒英豪多乆要角觝良家兒期門惡年少身¶
(一作/腰)紆丈二組手擎尺一詔問子行何去髙㠶艤江干¶
今夜杯酒别明朝江水邊莓莓看細雨漠漠視濃煙颯¶
灑八銅剪低昂五㑹船欲知故人者江南共採蓮挹然¶
心不樂跨馬出城壕觀濤看白鷺望草見青袍青袍行¶
<pb:KR4h0107_WYG_091-13a>¶
中把蔽草覆平野公子不垂堂紛紛故交者肘懸辟邪¶
印屋曜鴛鴦瓦翩翩流水車蕭蕭曵練馬是時君别我¶
青莎沒馬蹄連連文蠶蠒鷖鷖伺朝鷄今日予懐友積¶
恨(一作/雪)滿東西¶
　　　酬周叅軍¶
日暮憂人起倚戸悵無懽水傳洞庭逺風送鴈門寒江¶
南霜雪重相如衣服單沈雲隠喬(集作/髙)樹細雨滅層巒¶
且當對樽酒朱絃永夜彈¶
<pb:KR4h0107_WYG_091-13b>¶
　　　贈杜容成(帝王集作簡文帝詠/燕今從玉臺作呉均)¶
一燕海上來一燕髙堂息一朝相逢遇依然舊相(一作/所)¶
識問余(一作/我)來何遲山川㡬紆直答言海路長風駛(一/作)¶
(多/)飛無力昔别縫羅衣春風初入帳今來夏欲晩桑扈¶
(一作/桑蛾)薄樹飛¶
　　　贈朱從事¶
我行欲何之千里尋膠漆長葭歴渚生踈蒲緣岸出裊¶
裊能隨風離離堪度日客思巳飄蕩相思復非一未得¶
<pb:KR4h0107_WYG_091-14a>¶
幸殷勤先作數行泣¶
　　　贈揺郎(揺一/作姚)¶
星漢正參差佳人不在斯宿昔暫乖阻何異逺分離露¶
染蘼蕪葉日照芃蘭枝風光已飄薄雲采復逶迤勞夢¶
無人覺黙黙心自知¶
　　　贈王桂陽别三首¶
昔聞楊伯起拖金(一作/玉)振清風髙華積海外名實滿山¶
東自有五都相非無四世公臨牕驚白日倚匣曵輕虹¶
<pb:KR4h0107_WYG_091-14b>¶
願持鷦鷯羽嵗暮依梧桐¶
客子慘無歡送别江之干白雲方𣺌𣺌黄鳥尚關關糾¶
紛巫山石合沓洞庭瀾行衣侵曉露征舠犯夜湍無因¶
停合浦見此去(一作/𤣥)珠還¶
樹響浹山來猿(一作/溪)聲繞岫急旅㠶風飄揚行巾露沾¶
濕深浪闇蒹葭濃雲沒城邑不見别離人獨有相思泣¶
　　　酬别江主簿屯騎¶
有客告將離贈言重蘭蕙泛舟當泛濟結交當結桂濟¶
<pb:KR4h0107_WYG_091-15a>¶
水有清源桂樹多芳根毛公與朱亥俱在信陵門趙瑟¶
鳯凰柱呉醥金罍樽我有北山志留連為報恩夫君皆¶
逸翮搏景復凌鶱白雲閒海樹秋日暗平原寒蟲鳴趯¶
趯落葉飛翻翻何用贈分首自有北堂萱¶
　　　酬别(一作王筠詩題/云酬張淮南别)¶
故人杯酒别天清明月亮露下寒葭中風起秋江上衣¶
染潺湲泣(一作/淚)棹犯參差浪七首直千金七寳雕華裝¶
(側亮/反)生離何用表賴此持相餉¶
<pb:KR4h0107_WYG_091-15b>¶
　　　贈别新林(一作江/潭怨)¶
僕本幽并兒抱劒事邊陲風亂青絲絡露染黄金羈天¶
子既無賞公卿竟不知去去歸去來還傾鸚鵡杯氣為¶
故交絶心為新知開但令寸心是何須銅雀臺¶
　　　發湘州贈親故别三首¶
相送出江潯淚下沾衣襟何用叙離别臨岐贈好音敬¶
通才如此君山學復深明哲遂無賞文華空見沈古來¶
非一日無事更勞心¶
<pb:KR4h0107_WYG_091-16a>¶
雲生曉靄靄花落夜霏霏問余何意别答言倦遊歸徒¶
勞易水布空負洛陽衣懐金無人别抱玉遂成非安得¶
乆留滯商山饒白薇¶
君留朱門裏我至廣江濆城髙望猶見風多聼不聞流¶
蘋方繞繞落葉向(一作/尚)紛紛無由得共賞山川間白雲¶
　　　同栁呉興烏亭集送栁舍人¶
河陽一悵望南浦送將歸雲山離晻曖花霧共依霏流¶
連百舌哢下上陽禽飛桂舟無淹枻玉軫有離徽願君¶
<pb:KR4h0107_WYG_091-16b>¶
嗣蘭杜時采東臯薇¶
　　　同栁呉興何山(湖州/山名)集送劉餘杭¶
王孫重離别置酒峯之畿逶迤川上草參差澗裏薇輕¶
雲紉逺岫細雨沐山(一作/單)衣簷端水禽息牕上野螢飛¶
君隨綠波逺我逐清風歸¶
　　　送栁呉興竹亭集¶
平原不可望波瀾千里直夕魚汀下戲暮雨簷中息白¶
雲時去來青峯復負側躑躅牛羊下晦昧崦嵫色王孫¶
<pb:KR4h0107_WYG_091-17a>¶
猶未歸且聼西光匿¶
　　　初至壽春作¶
桓譚不賣交馮子任紆直浮溺逐波影飄揚恣風力北¶
州少知舊南陽寡相識中駕每傾輪當騫復摧翼望美¶
無津梁私自憐何極¶
　　　登壽陽八公山¶
逺澗自傾曲石漵復戔戔含珠岸恒翠懐玉浪多圓踈¶
峰時吐月宻樹不開天瑶繩盡𤣥祕金檢上竒篇是有¶
<pb:KR4h0107_WYG_091-17b>¶
琴髙者陵波去水仙¶
　　　壽陽還與親故别¶
故人來送别帳酒臨行阡露繁秋色慢氣愴蟪聲煎鴈¶
渡章華國葉亂洞庭天復有向隅淚中腸皆涕漣但願¶
千丈松結景雲之峯山髙日華早枝多風彩重我還愛¶
芳杜君住揖驪龍¶
　　　邊城將四首¶
塞外何紛紛胡騎欲成羣爾時始應募來投霍冠軍刀¶
<pb:KR4h0107_WYG_091-18a>¶
含四尺影劒抱七星文袖間血灑地車中旌拂雲輕軀¶
如未殯終當厚報君¶
僕本邊城將馳射靈關下箭衘鴈門石氣振武安瓦勲¶
輕賞廢丘名髙拜横野留書應鑿楹傳功須勒社徒傾¶
七尺命酬恩終自寡¶
聞君報一餐逺送出平野玉標丹霞劒金絡豔光馬髙¶
旗入漢飛長鞭歴地寫曙星海中出曉月山頭下嵗晏¶
坐論功自有思臣者¶
<pb:KR4h0107_WYG_091-18b>¶
臨淄重蹴踘曲城好擊刺不要身後名專騁眼前智君¶
看班定逺立功不負義掣拽二丈旗躑躅雙鳬騎但問¶
相知否死生無險易¶
　　　秋念¶
團團珠暉轉炤炤漢隂移箕風入桂露璧月滿(一作/下)瑶¶
池樹青草未落蟬涼葉巳危還深長夜想顧憶臨卭巵¶
芳杜果蕪沒纓帶欲何為¶
　　　春怨¶
<pb:KR4h0107_WYG_091-19a>¶
四時如湍水飛奔競廻復夜鳥響嚶嚶朝花照煜煜厭¶
見花成子多看筍成(一作/為)竹萬里斷音書十載異棲宿¶
積愁落芳鬂長啼壞美目君去徃榆關妾留住函谷唯¶
對昔邪房如愧蜘蛛屋獨喚響相酬還持影自逐象牀¶
易氊簟羅衣變單複㡬過度風霜猶能保㷀獨¶
　　　采藥大布山¶
我本北山北緣澗采山麻九莖日反(一作/間)照二葉長生¶
花可用蠲憂疾聊持駐景斜景斜不可駐年來果如驅¶
<pb:KR4h0107_WYG_091-19b>¶
安得崑崙山偃蹇三珠樹三珠始結荄綘葉凌朱臺玉¶
壺白鳯肺金鼎青龍胎韓衆及王子何世無仙才安期¶
儻欲顧相見在蓬萊¶
　¶
　¶
　¶
　¶
　古詩紀巻九十一¶
