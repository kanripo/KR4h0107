# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:25.963848
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷九十四
<pb:KR4h0107_WYG_094-1a>¶
欽定四庫全書¶
　古詩紀巻九十四　　　　明　馮惟訥　撰¶
梁第二十一¶
　何遜(二/)¶
　　　登禪岡寺望和虞記室¶
南望南郭門拱樹梢雲宻北窻北溱(一作/湊)道重樓霧中¶
出接樹隠髙蟬交枝承落日光隂不可捨懐抱何由悉¶
　　　答髙博士¶
<pb:KR4h0107_WYG_094-1b>¶
北窻涼夏首幽居多卉木飛蜨(一作/蝶)弄晚花清池映踈¶
竹為宴得快性安閑聊鼓腹將子厭囂塵就予開耳目¶
　　　贈王左丞(僧孺/)¶
櫩外鶯啼罷園裡日光斜游魚亂水葉輕燕逐風花長¶
墟上寒靄曉樹沒歸霞九華暮已隠抱鬱徒交加¶
　　　敬酬王明府(僧孺/)¶
星稀初可見月出未成光澄江照逺火夕霞隠連檣賤¶
軀臨不測玉體畏垂堂念别巳零淚況乃思故鄉¶
<pb:KR4h0107_WYG_094-2a>¶
　　　西州直示同員¶
日長禁戸倦即事思短晨漏盡唱聲急此理復傷人矛¶
盾交為論光璧帶成珍誓將收飲啄得得任心神¶
　　　野夕答孫郎擢¶
山中氣色滿墟上生煙露杳杳星出雲啾啾雀隠樹虛¶
館無賔客幽居乏懽趣思君意不窮長如流水注¶
　　　石頭答庾郎丹¶
髙樹䕃樓宻細草緑成被黄鸝隱葉飛蛺蝶熒空戲隂¶
<pb:KR4h0107_WYG_094-2b>¶
岑自爾悅寂寥予罕寄相如阻禁闈何由從簡易¶
　　　日夕出富陽浦口和朗公¶
客心愁日暮徙倚空望歸山煙涵樹色江水映霞暉獨¶
鶴凌空(一作/風)逝雙鳬出浪飛故鄉千餘里兹夕寒無衣¶
　　　臨行與故游夜别(文苑英華作從鎮/江州與故遊别)¶
歴稔共追隨一旦辭羣匹復如東注水未有西歸日夜¶
雨滴空堦曉燈暗離室相悲各罷酒何時同(一作/更)促膝¶
　　　與胡興安夜别¶
<pb:KR4h0107_WYG_094-3a>¶
居人行轉軾客子暫維舟念此一筵笑分為兩地愁露¶
濕寒塘草月映清淮流方抱新離恨獨守故園秋¶
　　　車中見新林分别甚盛¶
金谷賔逰盛青門冠葢多隔林望行幰下阪聼鳴珂於¶
時春未歇麥氣始清和還入平原逕窮巷可張羅¶
　　　曉發¶
早霞麗初日清風消薄霧水底見行雲天邊看逺樹且¶
望㳂泝劇暫有江山趣疾兎聊復起爽地豈能賦¶
<pb:KR4h0107_WYG_094-3b>¶
　　　慈姥磯(集作慈姥/磯聮句)¶
暮煙起遥岸斜日照安流一同心賞夕暫解去鄉憂野¶
岸平沙合連山逺霧浮客悲不自已江上望歸舟¶
　　　見征人分别¶
凄凄日暮時親賔俱竚立征人㧞劒起兒女牽衣泣候¶
騎出蕭關追兵赴馬邑且當横行去誰論褁屍入¶
　　　同虞記室登樓望逺歸¶
登樓欲望逺遥遥見白衣白衣猶逺逺言是稍知非對¶
<pb:KR4h0107_WYG_094-4a>¶
窻看寳瑟入戸弄鳴機無令日光晚門閣掩重扉¶
　　　與虞記室諸人詠扇¶
如珪信非玷學月但為輪機杼蘼蕪妾裁縫篋笥人揺¶
風入素手占曲掩朱唇羅袖幸拂拭微芳聊可因¶
　　　㸔伏郎新婚¶
霧夕蓮出水霞朝日照梁何如花燭夜輕扇掩紅粧良¶
人復灼灼席上自生光所悲髙駕動環珮出長廊¶
　　　詠娼婦¶
<pb:KR4h0107_WYG_094-4b>¶
曖曖髙樓暮華燭帳前明羅帷雀釵影寳瑟鳯雛聲庭¶
花枝上發新月霧中生誰念當窻牖相望獨盈盈¶
　　　詠舞(一作/詠妓)¶
管清羅薦合絃驚雪袖遲逐唱廻纎手聽曲轉蛾眉凝¶
情眄墮珥微睇託含辭日暮留嘉客相㸔愛此時¶
　　　望新月示同羈¶
初宿長淮上破鏡出雲明今夕千餘里雙蛾映水生的¶
的與沙靜灔灔逐波輕望鄉皆下淚非我獨傷情¶
<pb:KR4h0107_WYG_094-5a>¶
　　　詠春雪寄族人治書思澄¶
可憐江上雪廻風起復滅本欲映梅花翻悲似玉屑朝¶
鶯日弄響暮條行可結咸言不適時安知非矯節¶
　　　和司馬博士詠雪¶
凝堦夜似月拂樹曉疑春蕭散忽如盡徘徊已復新暫¶
蔽巻紈質復慙施粉人若逐微風起誰言非玉塵¶
　　　詠白鷗兼嘲别者¶
可憐雙白鷗朝夕水上遊(玉臺/作浮)何言異棲息雌住雄不¶
<pb:KR4h0107_WYG_094-5b>¶
留孤飛出漵浦獨宿下滄洲東西從此别影響絶無由¶
　　　行經范僕射故宅¶
旅葵應蔓井荒藤已上扉寂寂空郊暮無復車馬歸㶑¶
灔故池水蒼茫落日暉遺愛終何極(一作閒寂/今如此)行路獨¶
沾衣¶
　　　王尚書瞻祖日¶
昱昱丹旐振亭亭素葢立金鐸讙已鳴龍輀將復入華¶
臺日未徙荒墳路行濕已矣將何如賔馭皆灑泣¶
<pb:KR4h0107_WYG_094-6a>¶
　　　送褚都曹聯句¶
君隨結客去我乃倦遊歸本願同棲息今成相背飛¶
　　　送司馬(闕/)入五城聯句¶
隨風飄岸葉行雨暗江流居人㑹應返空欲送行舟¶
　　　邊城思¶
栁黄未吐葉水綠半含苔春色邊城動客思故鄉來¶
　　　為人妾思二首¶
䰟銷形已去釵落猶依枕欲去淚無眥不㸔悲復甚¶
<pb:KR4h0107_WYG_094-6b>¶
機中刺繡所窻下朝粧處未憶神巳傷欲忘悲不去¶
　　　為人妾怨(玉臺怨/作思)¶
燕戲還簷際花飛落枕前寸心君不見拭淚坐調絃¶
　　　閨怨二首(玉臺作/秋閨怨)¶
竹葉響南窻月光照東壁誰知夜獨覺枕前雙淚滴¶
閨閣行人斷房櫳月影斜誰能北窻下獨對後園花(集/作)¶
(誰知北窻下/猶對後庭花)¶
　　　苑中(玉臺作/南苑)¶
<pb:KR4h0107_WYG_094-7a>¶
苑門闢千扇苑户開萬扉樓殿聞珠履竹樹隔羅衣¶
　　　苑中見美人(一作/聨句)¶
羅袖風中捲玉釵林下耀團扇承落花復持掩餘笑¶
　　　詠春風¶
可聞不可見能重復能輕鏡前飄落粉琴上響餘聲¶
　　　離夜聼琴¶
别離既有緒琴瑟反成悲美人多怨態亦復慘長眉¶
　　　相送¶
<pb:KR4h0107_WYG_094-7b>¶
客心已百念孤遊重千里江暗雨欲來浪白風初起¶
　　　擬古三首聯句¶
家本青山下好上青山上青山不可上一上一惆悵(遜/)¶
匣中一明鏡好鑑明鏡光明鏡不可鑑一鑑一情傷(范/雲)¶
少知雅琴曲好聼雅琴聲雅琴不可聼一聼一沾纓(劉/孝)¶
(綽/)¶
　　　往晉陵聯句¶
臨别我傷悲送歸子自適劉金不可散卜盖何由惜(遜/)¶
<pb:KR4h0107_WYG_094-8a>¶
從來重分隂未曾輕尺璧故任情一異於是望三益(髙/爽)¶
爾自髙樓寢予返東臯陌寄語落毛人非復平原客(遜/)¶
問舍且求田音亂無可擇勝門成好事盤紆欲何索(爽/)¶
　　　范廣州宅聯句¶
洛陽城東西却作經年别昔去雪如花今來花似雪(雲/)¶
濛濛夕煙起奄奄殘暉滅非君愛滿堂寧我安車轍(遜/)¶
　　　相送聯句¶
寸隂常可惜别至倍傷神子瞻天際水予望路中塵(韋/黯)¶
<pb:KR4h0107_WYG_094-8b>¶
憫憫岐路側去去平生親一朝事千里流涕向三春(遜/)¶
　　　二¶
昔共入門笑今成送别悲君還舊聚處為我一嚬眉(王/江)¶
(乗/)於今還促膝自此客江湄願子俱停駕看我獨解維¶
(遜/)¶
　　　三¶
髙軒雖駐軫餘日乆無輝以我辭鄉淚沾君送别衣(遜/)¶
　　　至大雷聯句¶
<pb:KR4h0107_WYG_094-9a>¶
髙談㑹良夕滿酒對羈情閔閔風煙動蕭蕭江雨聲(遜/)¶
宻雲窮浦暗飛電逺洲明若非今宴適詎使客愁輕(劉/孺)¶
遥舟似連鴈逺火若廻星江潭望如此衘巵共君傾(桓/季)¶
(珪/)¶
　　　賦詠聯句¶
弊履常决踵眉髙起半額曼倩爾何為獨歎長安索(遜/)¶
工商既慚巧農士聊相易蝘腹有餘資鴻眉方可拍(江/革)¶
攝職媿握蘭濫官悲執㦸連章既不敏髙談豈能劇(孺/)¶
<pb:KR4h0107_WYG_094-9b>¶
逸翮任奮飛窘歩事羈勒還鳥余能繫流言爾無惑(革/)¶
憂懐乃千載永懽常數刻直是悲别離非關念通塞(遜/)¶
日照汀沙素山影波浪黑爾限大江南余歸茂陵北(孺/)¶
　　　臨别聯句¶
臨别情多緒送歸涕如霰君望長安城予悲獨不見(遜/)¶
爾來同去國予歸方異縣懐别心獨憂手淚方濺濺(孺/)¶
　　　増新曲相對聯句¶
酒闌日隠樹上客請調絃嬌人挾瑟至逶迤未肯前(劉/孝)¶
<pb:KR4h0107_WYG_094-10a>¶
(勝/)舊愛今何在新聲徒自憐有曲無人聼徙倚髙樓前¶
(何/澄)徘徊映日照轉側被風吹徒為相思響傷春君不知¶
(劉/綺)月昏樓上坐含悲望别離已切空牀怨復㸔花栁枝¶
(遜/)¶
　　　照水聯句¶
挿花行理鬢遷延去復歸雖憐水上影復恐濕羅衣(遜/)¶
臨橋㸔黛色映渚媚鉛暉不顧春荷動彌畏小禽飛(綺/)¶
　　　折花聯句¶
<pb:KR4h0107_WYG_094-10b>¶
笑出春園裏望花聯褰纈欲以間珠鈿非為相思折(遜/)¶
日照爛成綺風來聚疑雪試采一枝歸願持因逺别(綺/)¶
　　　揺扇聯句¶
紈扇巳新製蕩婦復新粧欲掩羞中笑還飄袖裏香(遜/)¶
在握時揺動當歌掩抑揚誰云減羅袂影日聊自障(綺/)¶
　　　正釵聫句¶
竹臺歸欲礙花林出未通度簮先分影轉珥忽瞻風(遜/)¶
雙橋耀寳鈿闐闐宻復叢羞令挂(集作/桂)纓闕整挿補餘¶
<pb:KR4h0107_WYG_094-11a>¶
空(綺/)¶
　　　答江革聯句不成¶
日余乏文幹逢君善草札工拙既不同神氣何由拔¶
　　　又答江革¶
棘端雖非譬至妙安可量要知同罔象然始見毫芒¶
　　　詠雜花(見藝文/類聚)¶
井上發新花誰言不經染巳如薄紫拂復似濃紅㸃狀¶
錦無裁縫依霞有舒歛(闕/)¶
<pb:KR4h0107_WYG_094-11b>¶
　¶
　¶
　¶
　¶
　¶
　¶
　¶
　古詩紀巻九十四¶
