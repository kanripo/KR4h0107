# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:26.308578
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷一百九
<pb:KR4h0107_WYG_109-1a>¶
欽定四庫全書¶
　古詩紀巻一百九　　　　明　馮惟訥　撰¶
陳第二¶
　隂鏗(孛子堅武威人五歳能誦詩賦日千言尤善五/言詩為當時所重仕梁為湘東王法曹行參軍)¶
　　(陳天嘉中為始興王中錄事參軍/累遷晉陵太守員外散騎常侍卒)¶
　　　新成安樂宮(歴代吟譜曰鏗賦新/成安樂宮援筆便就)¶
新宮實壯哉雲裏望樓臺迢遞翔鵾仰連翩賀燕來重¶
櫩寒霧宿丹井夏(一作/夜)蓮開砌石披新錦梁花畵早梅¶
<pb:KR4h0107_WYG_109-1b>¶
欲知安樂盛歌管襍塵埃¶
　　　班婕妤怨¶
栢梁新寵盛長信昔㤙傾誰謂詩書巧翻為歌舞輕花¶
月分牕進苔草共堦生接淚衫前滿單瞑(一作/眠)夢裏驚¶
可惜逢秋扇何用合歡名¶
　　　蜀道難¶
王尊奉漢朝靈闗不憚遥髙岷長有雪隂棧屢經燒輪¶
摧九折路騎阻七星橋蜀道難如此功名詎可要¶
<pb:KR4h0107_WYG_109-2a>¶
　　　和登百花亭懐荆楚¶
江陵一柱觀潯陽千里潮風煙望似接川路恨成遥落¶
花輕未下飛絲斷易飄藤長還依格荷生不避橋陽臺¶
可憶處唯有暮將朝¶
　　　奉送始興王¶
良守别承明枉道暫逢迎去㠶收錦䋏(一作/纜)歸騎指蘭¶
城紛糺連山暗潺湲𣲖水清桂晚花方白蓮秋葉始輕¶
背飛傷客念臨岐憫聖情分風不得逺何由送上征¶
<pb:KR4h0107_WYG_109-2b>¶
　　　廣陵岸送北使¶
行人引去節送客艤歸艫即是觀濤處仍為郊贈衢汀¶
洲浪已息䢴江路不紆亭嘶背櫪馬檣囀向風烏海上¶
春雲襍天際晚㠶孤離舟對零雨别渚望飛鳬定知能¶
下淚非但一楊朱¶
　　　江津送劉光禄不及¶
依然臨送渚長望倚河津鼓聲隨聽絶㠶勢與雲隣泊¶
處空餘鳥離亭已散人林寒正下葉釣晚欲收綸如何¶
<pb:KR4h0107_WYG_109-3a>¶
相背逺江漢與城闉¶
　　　和傅郎歳暮還湘洲¶
蒼茫嵗欲晚辛苦客方行大江静猶浪扁舟獨且征棠¶
枯綘葉盡蘆凍白花輕戍人寒不望沙禽逈未驚湘波¶
各深淺空軫念歸情¶
　　　渡青草湖¶
洞庭春溜滿平湖錦㠶張沅水桃花色湘流杜若香穴¶
去茅山近江連巫峽長帶天澄逈碧映日動浮光行舟¶
<pb:KR4h0107_WYG_109-3b>¶
逗逺樹度鳥息危檣滔滔不可測一葦詎能航¶
　　　渡岸橋¶
畫橋長且曲傍險復憑流寫虹晴尚飲圗星晝不收跨¶
波連斷岸接路上危樓欄髙荷不及池清影自浮何必¶
横南渡方復似牽牛¶
　　　遊始興道館¶
紫臺髙不極清谿千仭餘壇邊逢藥銚洞裏閱仙書庭¶
舞經乘鶴池遊被控魚稍昏蕙葉歛欲暝槿花疎徒教¶
<pb:KR4h0107_WYG_109-4a>¶
斧柯爛㑹自不凌虚¶
　　　開善寺¶
鷲嶺春光遍王城野望通登臨情不極蕭散趣無窮鶯¶
隨入戸樹花逐下山風棟裏歸雲白牕外落暉紅古石¶
何年臥枯樹幾春空淹留昔未及幽桂在芳叢¶
　　　罷故章縣¶
秩滿三秋暮舟虚一水濱漫漫遵歸道淒淒對别津晨¶
風下散葉岐路起飛塵長岑舊知逺萊蕪本自貧被裏¶
<pb:KR4h0107_WYG_109-4b>¶
恒容吏正朝不繫民惟當有一犢留持贈後人¶
　　　閒居對雨¶
四溟飛旦雨三逕絶來遊震位雷聲發離宫電影浮山¶
雲遥似帶庭葉近成舟茅簷下亂滴石竇引環流寄言¶
一髙士如何麥不收¶
　　　又¶
蘋藻降靈祇聰明諒在斯觸石朝雲起從星夜月離八¶
川奔巨壑萬頃溢澄陂緑野含膏潤青山帶濯枝嘉禾¶
<pb:KR4h0107_WYG_109-5a>¶
方合穎秀麥已分岐寄語紛綸學持竿詎必知¶
　　　行經古墓¶
偃松將古墓年代理當深表柱應堪燭碑書欲有金逈¶
墳由路毁荒隧受田侵霏霏野霧合昏昏隴日沈懸劔¶
今何在風楊空自吟¶
　　　和樊晉陵傷妾¶
畫梁朝日盡芳樹落花辭忽以千金笑長作九泉悲鏡¶
前塵劇粉機上網多絲戸餘雙入燕牀有一空帷名香¶
<pb:KR4h0107_WYG_109-5b>¶
不可得何見返䰟時¶
　　　和侯司空登樓望鄉¶
懐土臨霞觀思歸想石門瞻雲望鳥道對栁憶家園寒¶
田穫裏静野日燒中昏信美今何益傷心自有源¶
　　　登武昌岸望¶
遊人試歴覽舊跡巳丘墟巴水縈非字楚山斷類書荒¶
城髙仞落古栁細條踈煙蕪遂若此當不為能居¶
　　　晚出新亭¶
<pb:KR4h0107_WYG_109-6a>¶
大江一浩蕩離悲足幾重潮落猶如盖雲昏不作峯逺¶
戍唯聞鼓寒山但見松九十方稱半歸途詎有蹤¶
　　　晚泊五洲¶
客行逢日暮結纜晚洲中戍樓因嵁(一作/碪)險村路入江¶
窮水隨雲度黑山帶日歸紅遥憐一柱觀欲輕千里風¶
　　　詠得神仙¶
羅浮銀是殿瀛洲玉作堂朝遊雲暫起夕餌菊恒香聊¶
持履成燕戲以石為羊洪厓與松子乗羽就周王¶
<pb:KR4h0107_WYG_109-6b>¶
　　　遊巴陵空寺¶
日宮朝絶磬月殿夕無扉網交雙樹葉輪斷七燈輝香¶
盡奩猶馥幡塵畫漸㣲借問將何見風氣動天衣¶
　　　秋閨怨¶
獨眠雖已慣秋來只自愁火籠恒煖脚行障鎮牀頭眉¶
含黛俱歛啼將粉共流誰能無别恨唯守一空樓¶
　　　南征閨怨¶
湘水舊言深征客理難尋獨愁無處道長悲不自禁逢¶
<pb:KR4h0107_WYG_109-7a>¶
人憎解佩從來懶聽音唯當有夜鵲南飛似妾心¶
　　　侯司空宅詠妓(劉刪/同賦)¶
佳人遍綺席妙曲動鵾弦樓似陽臺上池如洛水邉鶯¶
啼歌扇後花落舞衫前翠栁將斜日俱照晚粧鮮¶
　　　經豐城劒池¶
清池自湛澹神劒乆遷移無復連星氣空餘似月池夾¶
篠澄深淥含風結細漪唯有蓮花蕚還想匣中雌¶
　　　西遊咸陽中¶
<pb:KR4h0107_WYG_109-7b>¶
　　(阮籍詠懐詩曰西遊/咸陽中趙李相經過)¶
上林春色滿咸陽遊俠多城斗疑連漢橋星象跨河影¶
裏看飛轂塵前聽逺珂還家何意晚無處不經過¶
　　　觀釣¶
澄江息晚浪釣侶枻輕舟絲垂遥濺水餌下暗通流歌¶
聲時斷續檝影乍横浮寄言濯纓者滄浪終滯游¶
　　　詠石¶
天漢支機罷仙嶺博棊餘零陵舊是燕昆池本學魚雲¶
<pb:KR4h0107_WYG_109-8a>¶
移蓮勢出苔駮錦紋䟽還當榖城下别自解兵書¶
　　　侍宴賦得夾池竹¶
夾池一叢竹垂(一作/青)翠不驚寒葉醖宜城酒皮裁(一作/治)¶
薛縣冠湘川染别淚衡嶺拂仙壇欲見葳㽔色當來兎¶
苑看(一作欲見凌冬/質當為雪中看)¶
　　　雪裏梅花¶
春近寒雖轉梅舒雪尚飄從風還共落照日不俱消葉¶
開隨足影花多助重條今來漸異昨向晚判勝朝¶
<pb:KR4h0107_WYG_109-8b>¶
　　　五洲夜發¶
夜江霧裏闊新月迥中明溜船惟識火驚鳬但聽聲勞¶
者時歌榜愁人數問更¶
　　　詠鶴¶
休池屢獨舞對影或孤鳴乍動軒墀歩時轉入林聲¶
　¶
　¶
　古詩紀巻一百九¶
