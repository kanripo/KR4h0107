# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:26.338079
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷一百十一
<pb:KR4h0107_WYG_111-1a>¶
欽定四庫全書¶
　古詩紀巻一百十一　　　明　馮惟訥　撰¶
陳第四¶
　沈炯(字初明吳興武康人約之後有雋才仕梁為呉/令侯景之亂景將宋子仙據吳興逼令掌書記)¶
　　(及景東奔炯妻子皆為景害元帝立封原鄉侯領/尚書左丞魏剋荆州被虜授儀同以母在東求歸)¶
　　(陳武帝以為御史中丞/文帝立加明威將軍)¶
　　　長安少年行¶
長安好少年驄馬鐵連錢陳王裝瑙勒晉后鑄金鞭歩¶
<pb:KR4h0107_WYG_111-1b>¶
揺如飛燕寳劒(一作/劒鍔)似舒蓮去來新市側遨遊大道邊¶
道邊一老翁顔鬢如衰蓬自言居(一作/生)漢世少小見豪¶
雄五侯俱拜爵七貴各論功建章通北闕複道度南宫¶
太后居長樂天子出回中五輦迎飛燕金山賞鄧通一¶
朝復一日忽見朝市空扶桑無復海崑山倒向東少年¶
何假問頺齡值福終子孫冥㓕盡鄉閭復不同淚盡眼¶
方暗髀傷耳自聾杖策尋遺老歌嘯詠悲翁遭隨各有¶
遇非敢訪童䝉¶
<pb:KR4h0107_WYG_111-2a>¶
　　　獨酌謡(雜言/)¶
獨酌謡獨酌獨長謡智者不我顧愚夫余未要不愚復¶
不智誰當余見招所以成獨酌一酌傾一瓢生涯本漫¶
漫神理暫超超再酌矜許史三酌傲松喬頻煩四五酌¶
不覺凌丹霄倐爾厭五鼎俄然賤九韶彭殤無異塟夷¶
跖可同朝龍蠖非不屈鵬鷃但逍遥寄語號呶侶無乃¶
太塵囂¶
　　　從駕送軍¶
<pb:KR4h0107_WYG_111-2b>¶
惟堯稱乃武軒后號神兵弔民資智勇治亂屬師貞我¶
君膺寳業歴駕視前英蒲海方無浪夷山未有平星光¶
下結斾劒氣上舒精雲開萬里徹日麗百川明撫鼓山¶
靈應詔蹕水祗驚¶
　　　望郢州城¶
䰟兮何處返非死復非仙坐柯如昨日石合(一作/合石)未淹¶
年歴陽頓成浦東海果為田空憶扶風詠誰(一作/惟)見峴¶
山傳世變才良改時移民物遷悲哉孫驃騎悠悠哭彼¶
<pb:KR4h0107_WYG_111-3a>¶
天¶
　　　長安還至方山愴然自傷¶
秦軍坑趙卒遂有一人生雖還舊鄉里危心曽未平淮¶
源比桐栢方山似削成猶疑屯虜騎尚畏值胡兵空村¶
餘拱木廢邑有頽城舊識既巳盡新知皆異名百年三¶
萬日處處此傷情¶
　　　離合詩贈江藻¶
開門枕芳野井上發紅桃林中藤蔦秀木末風雲髙屋¶
<pb:KR4h0107_WYG_111-3b>¶
室何寥廓至士隠蓬蒿故知人外賞文酒易陶陶友朋¶
足諧晤又此盛詩騷朗月同携手良景共含毫欒巴有¶
妙術言是神仙曹百年肆偃仰一理詎相勞(閒居/有樂)¶
　　　建除詩¶
建章連鳳闕藹藹入雲烟除庭發槐栁冠劒似神仙滿¶
衢飛玉軑夾道躍金鞭平明塵霧合薄暮風雲騫定交¶
太學裏射策雲臺邉執事一朝謬朝市忽崩遷破家徒¶
狥國力弱不扶顛危機空履虎擊惡豈如鸇成師鑿門¶
<pb:KR4h0107_WYG_111-4a>¶
去敗績褁尸旋收䰟不入斗抱景問穹𤣥開顔何所說¶
空憶平生前閉門窮巷里静掃詠歸田¶
　　　六府詩¶
水廣南山暗杖策出蓬門火炬村前發林煙樹下昏金¶
花散黄蕋蕙草襍芳蓀木蘭露漸落山芝風屢翻土髙¶
行已冐抱甕憶中園穀城定若近當終黄石言¶
　　　八音詩¶
金屋貯阿嬌樓閣起迢迢石頭足年少大道跨河橋絲¶
<pb:KR4h0107_WYG_111-4b>¶
桐無緩節羅綺自飄飄竹煙生薄晩花色亂春朝匏瓜¶
詎無匹神女嫁蘇韶土地多妍冶鄉里足塵囂革年未¶
相識聲論動風飈木桃堪底用寄以答瓊瑶¶
　　　六甲詩¶
甲拆開衆果萬物具敷榮乙飛上危幕雀乳出空城丙¶
魏舊勲業申韓事刑名丁翼陳詩罷公綏作賦成戊巢¶
花已秀滿塘草自生已乃忘懐客榮樂尚闗情庚庚聞¶
鳥囀肅肅望鳬征辛酸多憫惻寂寞少逢迎壬蒸懐太¶
<pb:KR4h0107_WYG_111-5a>¶
古覆妙佇無名癸巳空施位詎以召幽貞¶
　　　十二屬詩¶
䑕迹生塵案牛羊暮下來虎嘯生(當作/坐)空谷兎月向牕¶
開龍隰逺青翠蛇栁近裵徊馬蘭方逺摘羊負始春裁¶
(當作/栽)猴栗羞芳果雞跖引清杯狗其懐物外猪蠡窅悠¶
哉¶
　　　從遊天中寺應令¶
福界新開草名僧共下筵楊枝生拱樹錫杖呪飛泉石¶
<pb:KR4h0107_WYG_111-5b>¶
座應朝講山龕擬夜禪當非舍衛國賣地取金錢¶
　　　同庾中庶肩吾周處士𢎞讓遊明慶寺¶
鷲嶺三層塔菴園一講堂馴烏逐飯磬狎獸繞禪牀擿¶
菊山無酒燃松夜有香幸得同髙勝於此瑩心王¶
　　　名都一何綺¶
　　(陸士衡擬古詩云名都/一何綺城闕鬱盤桓)¶
名都一何綺春日吐光輝髙樓雲母扇複殿琉璃扉昭¶
儀同輦出髙安連騎歸欲知天子貴千門應紫㣲¶
<pb:KR4h0107_WYG_111-6a>¶
　　　為我彈鳴琴¶
為我彈鳴(玉臺/作清)琴琴鳴傷我襟半死無人見入竈始知¶
音空為貞女引誰逹楚妃心雍門何假說落淚自淫淫¶
　　　賦得邊馬有歸心¶
　　(王瓉詩朔風動秋/草邉馬有歸心)¶
窮秋邉馬肥向塞甚思歸連鑣渡蒲海束舌下金微已¶
郤魚麗陣將摧鶴翼圍彌憶長楸道金鞭(一作/鞍)背落暉¶
　　　詠老馬¶
<pb:KR4h0107_WYG_111-6b>¶
昔日從戎陣流汗幾東西一日馳千里三丈拔深泥渡¶
水頻傷骨翻霜屢損蹄勿言年齒暮尋途尚不迷¶
　　　和蔡黄門口字詠絶句¶
囂囂宫閣路靈靈谷口閭誰知名噐品語哩各﨑嶇¶
　孔奐(字休文㑹稽山隂人初仕梁為尚書儀曹侍郎/陳受禪累遷晉陵太守文帝即位徴為御史中)¶
　　(丞歴仕三朝皆以/直道至徳元年卒)¶
　　　賦得名都一何綺¶
京洛信名都佳麗擬蓬壺九華彫玳瑁百福上椒塗黄¶
<pb:KR4h0107_WYG_111-7a>¶
金絡騕褭蓮花裝鹿盧咸言儀服盛無勝執金吾¶
　孔魚(仕陳為太子舍人隋兵既入太子深年十五閉/閣而坐唯伯魚侍立戍士叩閣而入深勞之)¶
　　　和六府¶
金門朱軌躅吾子盛簮裾木舌無時用萍流復在余水¶
鄉訪松石蘭澤侣樵漁火洲方可至地肺即為居土牛¶
自知止貞心逹毁譽穀稼有時隟乗值望白榆¶
　周𢎞正(字思行汝南安成人仕梁累遷國子博士侯/景亂元帝以為户部尚書入陳位特進宣帝)¶
　　(時為尚書/右僕射)¶
<pb:KR4h0107_WYG_111-7b>¶
　　　答林法師(初學作江緫題云/同庾信答林法師)¶
客行七十歳歳暮逺徂征寒雲結不解隴水凍無聲君¶
看日近逺為忖長安城¶
　　　學中早起聽講(聲偶作周/𢎞直者非)¶
詰朝叅下座閒歩出重闈北堂月稍隠南枝鶴已飛早¶
霜垂靄靄初霧上霏霏嚴唱雖罷柝髙門尚掩扉既傷¶
年緒促復嗟心事違平生愛山海宿昔特精微未解輕¶
身去唯應下第歸¶
<pb:KR4h0107_WYG_111-8a>¶
　　　還草堂尋處士弟¶
四時易荏苒百齡倐將半故老多零落山僧盡凋散宿¶
樹倒為查舊水侵成岸幽尋屬令弟依然歸舊館感物¶
自多傷况乃春鶯亂¶
　　　入武闗(以下二首聲/偶作周𢎞直)¶
武闗設地險遊客好邅廻將軍天上落童子棄繻來揮¶
汗成雲雨車馬颺塵埃雞鳴不可信未曉莫先開¶
　　　和庾肩吾入道館¶
<pb:KR4h0107_WYG_111-8b>¶
石橋有舊路靈室儼衆仙菊潭溜餘水丹竈起殘煙桃¶
花經作實海水屢成田逆愁歸舊里追問斧(闕/)¶
　　　看新婚¶
莫愁年十五來聘子都家壻顔如美玉婦色勝桃花帶¶
啼疑暮雨含笑似朝霞暫却輕紈扇傾城判不賒¶
　　　名都一何綺(聲偶作/周𢎞直)¶
名都宫觀綺金璧藻華璫吹臺望鳷鵲舞殿接披香繡¶
轂遊丹水彫輦出平陽陸離徒照眼何解憂人傷¶
<pb:KR4h0107_WYG_111-9a>¶
　　　詠石鯨應詔¶
石鯨何壯麗獨在天池隂騫鰭類横海半出似浮深吞¶
航本無日吐浪亦難尋聖帝遊靈沼能懐躍藻心¶
　　　詠老敗鬬雞¶
少壯摧雄敵眄視生猜忌一隨年月衰摧頽落毛駛閒¶
觀春光滿東郊草色異無復先鳴力空餘擅塲意¶
　　　隴頭送征客¶
朝霜侵漢草流沙度隴飛一聞流水曲行住兩霑衣¶
<pb:KR4h0107_WYG_111-9b>¶
　　　詠歌人偏得日照¶
斜光入丹扇的的最分明欲持照彫栱仍作繞梁聲¶
　　　詠斑竹掩團扇¶
齊紈將楚竹從來本相逺將申湘女悲宜並班姬怨¶
　　　於長安詠鴈(藝文作/庾信)¶
南思洞庭水北想鴈門闗稲梁俱可戀飛去復飛還¶
　周𢎞譲(𢎞正之弟始仕不得志隠居茅山晩仕侯景/為中書侍郎獲譏于世承聖初為國子祭酒)¶
　　(陳天嘉中/領太常卿)¶
<pb:KR4h0107_WYG_111-10a>¶
　　　留贈山中隠士(藝文類聚題/云無名詩)¶
行行訪名嶽處處必留連遂至一巖裏灌木上叅天忽¶
見茅茨屋曖曖有人煙一士開門出一士呼我前相看¶
不道姓焉知隠與仙¶
　　　春夜醮五嶽圖文¶
夜静瓊筵謐月出杏壇明香烟百和吐燈色九微清五¶
嶽移龍駕十洲回鳳笙目想靈人格心屬羽衣輕蕙肴¶
薦神享桂醑逹遥誠熙然聊自得挹酒念浮生¶
<pb:KR4h0107_WYG_111-10b>¶
　　　賦得長笛吐清氣¶
　　(魏文帝善哉行曰悲弦/激新聲長笛吐清氣)¶
商聲傳後出龍吟鬱前吐情斷山陽舍氣咽平陽塢胡¶
騎爭北歸偏知别鄉苦覊旅情易傷零淚如交雨¶
　　　立秋¶
茲辰戒流火商飈早已驚雲天改夏色木葉動秋聲¶
　周𢎞直(字思方𢎞讓弟方敦雅厚氣調髙於二昆解/褐梁太學博士為湘東王記室梁元帝授衡)¶
　　(陽長沙内史行湘州府事歴邵陵零陵/太守陳天嘉中累遷太常卿光禄大夫)¶
<pb:KR4h0107_WYG_111-11a>¶
　　　賦得荆軻¶
荆卿欲報燕銜恩棄百年市中傾别酒水上擊離弦匕¶
首光凌日長虹氣燭天留言與宋意悲歌非自憐¶
　陸瓊(字伯玉吳郡人幼聪惠有思理仕陳累官吏部/尚書性謙儉不自封殖以母憂去職哀慕過毁)¶
　　(卒/)¶
　　　闗山月¶
邉城與明月俱在闗山頭焚烽望别壘擊斗宿危樓團¶
團婕妤扇纎纎秦女鈎鄉園誰共此愁人屢益愁¶
<pb:KR4h0107_WYG_111-11b>¶
　　　梁甫吟¶
臨淄佳麗地年少(一作/少小)習名倡似笑脣朱動非愁眉翠¶
揚掩抑隨竽轉和柔㑹瑟張輕扇屢廻指飛塵亟繞梁¶
寄言諸葛相此曲作難忘¶
　　　還臺樂(一作陸機題/云飲酒樂)¶
蒲萄四時芳醇琉璃千鍾舊賓夜飲舞遲銷燭朝醒弦¶
促催人春風秋月恒好驩醉日月言新¶
　　　長相思¶
<pb:KR4h0107_WYG_111-12a>¶
長相思乆離别一罷鴛文綺薦絶鴻已去栁堪結室冷¶
鏡疑冰庭幽花似雪容貎朝朝改書字看看滅¶
　　　和張湖熟雹詩¶
惟徴動羽惟隂脅陽雨水作沴凝氣為祥¶
　　　𤣥圃宴各詠一物得筝¶
三五併時年二八共來前今逢泗濱樹定减琴中弦鶴¶
别霜初𦂳烏啼月正懸¶
　陸瑜(字幹玉吳郡人瓊之從父弟也仕陳累官太子/洗馬中舍人與兄琰並以才學侍東宫時人比)¶
<pb:KR4h0107_WYG_111-12b>¶
　　(之二/應)¶
　　　仙人攬六著篇¶
　　(曹子建仙人篇仙人/攬六著對博泰山隅)¶
九仙㑹歡賞六著且娯神戲谷聞餘地銘山憶舊秦避¶
敵情思巧論兵勢重新問取南皮夕還笑拂棊人¶
　　　東飛伯勞歌¶
西王青鳥秦女鸞姮娥婺女慣相看誰家玉顔窺上路¶
粉色衣香襍風度九重樓檻芙蓉華四隣照鏡菱茭花¶
<pb:KR4h0107_WYG_111-13a>¶
新妝年幾纔三五隠幔藏羞臨網戸然香氣歇不飛烟¶
空留可憐年一年¶
　　　獨酌謡¶
獨酌謡芳氣饒一傾蕩神慮再酌動神飈忽逢鳳樓下¶
非待鸞弦招牕明影乗入人來香逆飄杯隨轉態盡釧¶
逐畫杯揺桂宫非蜀郡當壚也至宵¶
　陸玢¶
　　　賦得襍言詠栗¶
<pb:KR4h0107_WYG_111-13b>¶
貨見珍於有漢木取貴於隆周英肇萌於朱夏實方落¶
於素秋委玉盤襍椒糈將象席糅珍羞¶
　¶
　¶
　¶
　¶
　¶
　古詩紀巻一百十一¶
