# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:26.432555
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷一百十六
<pb:KR4h0107_WYG_116-1a>¶
欽定四庫全書¶
　古詩紀巻一百十六　　　明　馮惟訥　撰¶
陳第九¶
　顧野王(字希馮吳郡吳人也少以篤學至性知名梁/大通初除太學博士歴臨賀宣城瑯琊三王)¶
　　(官入陳歴撰史學士後/主東宫管記光禄卿)¶
　　　羅敷行¶
東隅麗春日南陌采桑時樓中結梳罷提筐候早期風¶
輕鶯韻緩露重落花遲五馬光長陌千騎絡青絲使君¶
<pb:KR4h0107_WYG_116-1b>¶
徒遣信賤妾畏蠶饑¶
　　　芳樹¶
上林通建章襍樹遍林芳日影桃蹊色風吹梅逕香幽¶
山桂葉落馳道栁條長折榮疑路逺用表莫相忘¶
　　　有所思¶
賤妾有所思良人乆征戍笳鳴塞城表(一作笳鳴/胡塞表)花開¶
落芳樹白登澄月色黄龍起烟霧還聞雉子斑非復長¶
征賦¶
<pb:KR4h0107_WYG_116-2a>¶
　　　隴頭水¶
隴底望秦川迢遞隔風烟蕭條落野樹幽咽響流泉瀚¶
海波難息交河冰未堅寧知盖山水逐節赴危絃¶
　　　長安道¶
鳳樓臨廣路仙掌入烟霞章臺京兆馬逸陌富平車東¶
門疏廣餞北闕董賢家渭橋縱觀罷安能訪狹斜¶
　　　陽春歌¶
春草正芳菲重樓啟曙扉銀鞍俠客至柘彈宛(一作/婉)童¶
<pb:KR4h0107_WYG_116-2b>¶
歸池前竹葉滿井上桃花飛薊門寒未歇為斷流黄機¶
　　　艷歌行三首¶
夕臺行雨度朝梁照日輝東城採桑返南市數錢歸長¶
歌挑碧玉羅塵笑洛妃欲知歡未盡棲烏已夜飛¶
齊倡趙女盡妖妍珠簾玉砌併神仙莫笑人來最落後¶
能使君恩得度前豈知洛渚羅塵歩詎滅天河秋夕渡¶
妖姿巧笑能傾城那思他人不憎妬蓮花藻井推芰荷¶
採菱妙曲勝陽阿¶
<pb:KR4h0107_WYG_116-3a>¶
燕姬妍趙女麗出入王宫公主第倚鳴瑟歌未央調弦¶
八九弄度曲兩三章唯欣春日永詎愁秋夜長歌未央¶
倚鳴瑟輕風飄落蘂乳燕巢蘭室結羅帷翫朝日牕開¶
翠幔巻妝罷金星出爭攀四照花競戲三條術¶
　傅縡(字宜事北地靈州人梁太清末携母南奔避亂/王琳引為記室琳亡陳文帝召為撰史學士後)¶
　　(主立累遷秘書監右衛將軍兼中書通事舍人性/本強負才使氣施文慶等譛之後主收下獄縡憤)¶
　　(恚於獄中上書極/諫後主怒賜死)¶
　　　採桑¶
<pb:KR4h0107_WYG_116-3b>¶
羅敷試採桑出入城南傍綺君映珠珥絲繩提玉筐度¶
身攀葉聚聳腕及枝長空勞使君問自有侍中郎¶
　　　天馬引¶
驄色表連錢出冀復來燕取用偏開地為歌乃號天權¶
竒意欲逺躞蹀勢難前本珍白玉鐙因飾黄金鞭願酬¶
芻秣寵千里得千年¶
　　　襍曲(江總徐/陵同賦)¶
新人新寵住蘭堂翠帳金屛玳瑁牀(玉臺/作梁)叢星不似珠¶
<pb:KR4h0107_WYG_116-4a>¶
簾色度月還如(一作/同)粉壁光從來著名推趙子復有丹¶
脣發皓齒一嬌一態本難逢如畫如花定相似樓臺宛¶
轉曲皆通弦管逶迤徹下風此殿笑語長相共(一作恒/長共)¶
傍省歡娯不復同訝許人情太厚薄分恩賦念能斟酌¶
多作繡被為鴛鴦(一作/雙鴛)長弄綺琴憎别鶴人今投寵要¶
須堅㑹使歳寒恒度前共取辰星作心抱無轉無移千¶
萬年¶
　禇玠(字温理河南陽翟人起家王府法曹為山隂令/去官之日貧不堪自致皇太子賜粟米二百斛)¶
<pb:KR4h0107_WYG_116-4b>¶
　　(得還都令入直殿/省累遷御史中丞)¶
　　　鬬雞東郊道¶
　　(曹子建名都篇曰鬬雞/東郊道走馬長楸間)¶
春郊鬬雞侣捧敵兩逢迎妬(一作/詭)羣排袖出帶勇向場¶
驚錦毛侵距散芥羽雜塵生還同戰勝罷耿介寄前鳴¶
　岑之敬(字思禮南陽人年十六對策擢髙第累遷晉/安王中記室陳太建初授東宫學士轉南臺)¶
　　(侍御史征南府諮議參軍性/謙謹士君子以篤行稱之)¶
　　　折楊栁¶
<pb:KR4h0107_WYG_116-5a>¶
將軍始見知細栁繞營垂懸絲拂城轉飛絮上宫吹塞¶
門交度葉谷口暗横枝曲成攀折處唯言怨别離¶
　　　洛陽道¶
喧喧洛水濱鬱鬱小平津路傍桃李節陌上採桑春聚¶
車看衛玠連手望安仁復有能留客莫愁嬌態新¶
　　　對酒¶
色映臨池竹香浮滿砌蘭舒文泛玉盌漾蟻溢金盤簫¶
曲隨鸞易笳聲出塞難唯有將軍酒川上可除寒¶
<pb:KR4h0107_WYG_116-5b>¶
　　　烏棲曲¶
驄馬直去沒浮雲河渡冰開兩岸分鳥藏日暗行人息¶
空棲隻影長相憶明月二八照花新當壚十五晩留賓¶
　　　當壚曲(詩話/補遺)¶
明月二八照花新當壚十五晩留賔回眸百萬横自陳¶
　徐伯陽(字隠忍東海人大同中為候官令甚得人和/陳天嘉中為矦安都記室參軍累遷鎮安新)¶
　　　(安王府諮/議參軍)¶
　　　日出東南隅行¶
<pb:KR4h0107_WYG_116-6a>¶
朱城璧日啟朱扉(玉臺云丹城/璧日映朱扉)青樓含照本暉暉逺映¶
陌上春桑葉斜入秦家緗綺衣羅敷粧粉能佳麗鏡前¶
新梳倭墮髻圓籠裊裊挂青絲鐵鈎冉冉勝丹桂蠶饑¶
日晩蹔生愁忽逢使君南陌頭五馬停珂遣借問雙臉¶
含嬌特好羞妾壻府中輕小吏即今來徃專城裏欲識¶
東方千騎歸藹藹日暮紅塵起¶
　　　遊鍾山開善寺¶
聊追鄴城友躧歩出蘭宫法侣殊人世天花異俗中鳥¶
<pb:KR4h0107_WYG_116-6b>¶
聲不測處松吟未覺風此時超愛網還復洗塵䝉¶
　蔡凝(字子居濟陽考城人天嘉中尚主拜駙馬都尉/遷給事黄門侍郎後主嘗置㑹羣臣將移燕宏)¶
　　(範宫凝不奉詔後主怒之/遷晉熙王長史陳亡入隋)¶
　　　賦得處處春雲生¶
　　(謝朓和劉西曹望海臺詩曰/徃徃孤山映處處春雲生)¶
春色遍空明春雲處處生入風衣暫歛隨車盖轉輕作¶
葉還依樹為樓欲近城含愁上對影似有别離情¶
　蔡君知(凝之子/頗知名)¶
<pb:KR4h0107_WYG_116-7a>¶
　　　君馬黄¶
君馬經西極臣馬出東方䇿舉浮雲影珂連明月光水¶
凍恒傷骨蹄寒為踐霜躊躇嗟伏櫪空想欲從良¶
　阮卓(陳留尉氏人幼聪敏篤志經籍尤工五言性至/孝有廉節仕陳為新安王府記室累遷徳教殿)¶
　　(學土聘隋還除南海王/府諮議參軍陳亡入隋)¶
　　　闗山月¶
闗山陵漢開霜月正徘徊映林如璧碎侵塞似輪摧楚¶
師隨晦盡胡兵逐暖來寒笳將夜鵲相亂晩聲哀¶
<pb:KR4h0107_WYG_116-7b>¶
　　　長安道¶
長安馳道上鐘鳴宫寺開殘雲銷鳳闕宿霧歛章臺騎¶
轉金吾度車鳴丞相來藹藹東都晩羣公騶御囘¶
　　　詠魯仲連¶
魯連有髙趣意氣本相求笑罷秦軍却書成燕將愁聊¶
棄南金賞方從滄海遊寄言人世客非君能見留¶
　　　賦得風¶
髙風應爽節揺落漸疎林吹雲旅鴈斷臨谷曉松吟屢¶
<pb:KR4h0107_WYG_116-8a>¶
惜(初學/作棄)凉秋扇常飄清夜琴泠泠隨列子彌諧逸豫心¶
　　　賦得蓮下游魚¶
春色映澄陂涵泳且相隨未上龍門路聊戲芙蓉池觸¶
浪蓮香動乘流葉影披相忘自有樂莊惠豈能知¶
　　　賦得黄鵠一逺别¶
　　(蘇武詩黄鵠一逺/别千里顧徘徊)¶
霜風秋月映樓明寡鶴偏棲中夜驚月下徘徊顧别影¶
風前悽斷送離聲離聲一去斷還續别響時來疎復促¶
<pb:KR4h0107_WYG_116-8b>¶
聊看逺客贈綾紋彌怨閒宵雅琴曲恒思昔日稲粱恩¶
理翮整翰上君軒獨舞輕飛向呉市孤鳴清唳出雷門¶
王子吹笙忽相值自覺飄颻雲裏駛一舉千里未能歸¶
惟有田饒解深意¶
　陳昭(義興國山人慶之之子慶之在/梁以軍功封永興矦卒昭嗣位)¶
　　　昭君詞(隂鏗集亦載此詩今從樂府作/陳昭藝文又作陳明疑即昭也)¶
跨鞍今永訣垂淚别親賔漢地隨行盡胡闗逐望新交¶
河擁塞霧隴日暗沙塵唯有孤明月猶能逺送人¶
<pb:KR4h0107_WYG_116-9a>¶
　　　聘齊經孟嘗君墓¶
薛城觀舊跡征馬屢徘徊盛徳今何在唯餘長夜臺蒼¶
茫空壟路顦顇古松栽悲隨白楊起淚想雍門來泉戸¶
無闗吏雞鳴誰為開¶
　陳暄(昭之弟學不師受而文才俊逸後主在東宫引/為學士及即位遷通直散騎常侍與王叔達孔)¶
　　(範等入禁中陪宴號為狎客暄通/脫以俳優自居為後主侮虐悸死)¶
　　　洛陽道¶
洛陽九逵(一作/衢)上羅綺四時春路傍避驄馬車中看玉¶
<pb:KR4h0107_WYG_116-9b>¶
人鎮西歌艷曲臨淄逢麗神欲知雙璧價潘夏正連茵¶
　　　長安道¶
長安開繡陌三條向綺門張敞車單馬韓嫣乘副軒寵¶
深來借殿功多競置園將軍夜夜返弦歌著曙喧¶
　　　紫騮馬¶
天馬汗如紅鳴鞭度九嵕飲傷城下凍嘶依北地風笳¶
寒芳樹歇笛怨栁枝空横行意未已羞住轂車中¶
　　　雨雪曲¶
<pb:KR4h0107_WYG_116-10a>¶
都尉出祁連雨雪滿雞田雕陵持抵鵲屬國用和氊冰¶
合軍應渡樓寒烽未然花迷差未著疎勒復經年¶
　祖孫登(仕陳為記室侯/安都引以為客)¶
　　　紫騮馬(英華作/蘇子卿)¶
候騎指樓蘭長城迥路難嘶從風處斷骨住水中寒飛¶
塵暗金勒落淚灑銀鞍抽鞭上闗路誰念客衣單¶
　　　宫殿名登髙臺詩¶
獨有相思意聊敞鳳皇臺蓮披香稍上月明光正來離¶
<pb:KR4h0107_WYG_116-10b>¶
鵠(一作/鶴)將雲散飛花似雪迴遥思竹林友前牕夜夜開¶
　　　賦得司馬相如¶
雍容文雅深王吉共追尋當壚應酤酒託意且彈琴上¶
林能作賦長門得賜金唯當有漢主知懷封禪心¶
　　　詠風¶
颻颺楚王宫徘徊繞竹叢帶葉俱吟樹將花共儛空飄¶
香雙袖裏亂曲五弦中試上髙臺聽悲響定無窮¶
　　　詠水¶
<pb:KR4h0107_WYG_116-11a>¶
驪泉紫闕映(一作龍川/紫閣映)珠浦碧沙沈岸闊蓮香逺流清¶
雲影深風潭如拂鏡山溜似調琴請君看皎潔知有澹¶
然心¶
　　　詠栁¶
馳道藏烏日鬱鬱正翻風抽翠爭連影飛綿亂上空髙¶
葉臨胡塞長枝拂漢宫欲驗傷攀折三春横笛中¶
　　　賦得涉江採芙蓉¶
　　(古詩渉江採芙/蓉蘭澤多芳草)¶
<pb:KR4h0107_WYG_116-11b>¶
浮照滿川漲芙蓉承落光人來間花影衣渡得荷香桂¶
舟輕不定菱歌引更長採採嗟離别無暇緝為裳¶
　　　蓮調¶
長川落照日深浦漾清風弱栁垂江翠新蓮夾岸紅船¶
行疑汎迥月映似沈空願逐琴髙戲乗魚入浪中¶
　　　詠城塹中荷¶
白水麗金扉青荷承日暉葉似環城盖香亂上橋衣岸¶
髙知水落影合見菱稀猶疑渉江處空望採蓮歸¶
<pb:KR4h0107_WYG_116-12a>¶
　劉刪(仕陳為長史侯安都為/侍中大將軍引以為客)¶
　　　泛宫亭湖¶
　　(荆州記云宫亭湖廟神能/使湖中分風而㠶南北)¶
迴艫乗派水舉㠶(去/聲)逐分風滉瀁疑無際飄颺似度空¶
檣烏排鳥路船影沒河宫孤石滄波裏匡山苦霧中寄¶
謝千金子安知萬里蓬¶
　　　賦得蘇武¶
奉使窮沙漠收淚上河梁食雪天山近思歸海路長繫¶
<pb:KR4h0107_WYG_116-12b>¶
書秋待鴈握節暮看羊因思李都尉還漢不相忘¶
　　　採藥遊名山¶
　　(郭璞遊仙詩採藥遊/名山將以救年頽)¶
名山本鬱盤道士貴黄冠獨馭千年鶴來尋五色丸石¶
牀新溜乳金竈欲成丹定知無二價非復在長安¶
　　　侯司空宅詠妓(隂鏗/同賦)¶
石家金谷妓粧罷出蘭閨看花只欲笑聞瑟不勝啼山¶
邉歌落日池上舞前溪將人當桃李何處不成蹊¶
<pb:KR4h0107_WYG_116-13a>¶
　　　賦松上輕蘿¶
葉繞千年盖條依百尺枝屬與松風動時將薜影垂學¶
帶非難結為衣或易披山阿若近逺獨有楚人知¶
　　　賦得馬¶
獨飲臨寒窟離羣思北風陳王欲觀舞御史自隨驄邊¶
聲隕客淚果下益桃紅恒持沛艾影解向平陵東¶
　　　賦得獨鶴凌雲去(藝文作劉那聲/偶作劉邦並誤)¶
孤鳴思滄海矯翮避虞機怨别悽琴曲凌風散舞衣五¶
<pb:KR4h0107_WYG_116-13b>¶
里雖迴顧千年會欲歸寄語雷門鼔無復一雙飛¶
　　　詠青草¶
雨淋三春葉風傳十歩香映袍憐色重臨書喜帶長¶
　　　詠蟬¶
聲流上林苑影入守臣冠得飲𤣥天露何辭髙栁寒¶
　謝爕(陳詩太建十二年吏部侍郎缺所司屢/譽謝爕等宣帝不用乃中召用蕭引)¶
　　　隴頭水¶
隴阪望咸陽征人慘思腸咽流喧斷岸遊沫聚飛梁鳬¶
<pb:KR4h0107_WYG_116-14a>¶
分歛冰彩虹飲照旗光試聽鐃歌曲唯吟君馬黄¶
　　　雨雪曲¶
朔邊昔離别寒風復淒切峩峩六尺冰飄飄千里雪未¶
塞袁安戸行封蘇武節應隨隴水流幾過空嗚咽¶
　　　明月子¶
杪秋之遥夜明月照髙樓登樓一迴望望見東(一作/南)陌¶
頭故人眇千里言别歴九秋相思不相見望望空離憂¶
　　　方諸曲¶
<pb:KR4h0107_WYG_116-14b>¶
望仙室仰雲光繩河裏扇月傍井公能六著玉女善投¶
壺瓊醴和金液還將天地俱¶
　　　早梅¶
迎春故早發獨自不疑寒畏落衆花後無人别意看¶
　蕭詮(南史蕭詮仕/陳為黄門郎)¶
　　　巫山髙¶
巫山映巫峽髙髙殊未窮猿聲不辨處雨色詎分空懸¶
崖下桂月深澗響松風别有仙雲起時向楚王宫¶
<pb:KR4h0107_WYG_116-15a>¶
　　　賦得徃徃孤山映¶
青山照落暉映逺望連飛仙峯看玉笥闗路視金微鼓¶
吹聲疑盡香爐烟覺稀共君臨水别勞此送將歸¶
　　　詠銜泥雙燕¶
銜泥金屋外表瑞玉筐中學飛疑漢妾巢幕憚呉宫爪¶
截還猶短窠成新尚空詎竝零陵石飛舞逐春風¶
　　　賦得夜猿啼¶
桂月影才通猿啼迥入風隔巖還嘯侣臨潭自響空挂¶
<pb:KR4h0107_WYG_116-15b>¶
藤疑欲飲吟枝似避弓别有三聲淚霑裳竟不窮¶
　　　賦得婀娜當軒織¶
東南初日照秦樓西北織婦正嬌羞綺牕猶垂翡翠幌¶
珠簾半上珊瑚鈎新粧入機映春牖弄杼鳴梭挑纎手¶
何曾織素讓新人不掩流蘇推中婦三日五匹未言遲¶
衫長腕弱繞輕絲綾中轉躡成離鵠錦上迴文作别詩¶
不惜繞素同霜雪更傷秋扇箧中辭¶
　賀徹(仕陳為/左戸郎)¶
<pb:KR4h0107_WYG_116-16a>¶
　　　採桑¶
蠶妾出房櫳結伴類花叢度水春衫綠映日晩妝紅釧¶
聲時動樹衣香自入風鈎長嫩枝曲葉盡細條空競採¶
須盈手爭歸欲滿籠自憐公府歩誰與少年同¶
　　　賦得長笛吐清氣¶
　　(魏文帝善哉行悲絃/激清聲長笛吐清氣)¶
胡闗氛霧侵羌笛吐清音韻切山陽曲聲悲隴上吟栁¶
折城邊樹梅舒嶺外林方知出塞虜不憚武溪深¶
<pb:KR4h0107_WYG_116-16b>¶
　　　賦得為我彈鳴琴¶
薄暮髙堂上調琴召美人伯喈聲未盡相如曲復新㸃¶
徽還轉弄亂爪更留賓聊持一弦響雜起艶歌塵¶
　賀循(仕陳為/比部郎)¶
　　　賦得夾池脩竹(初學作/賀脩)¶
綠竹影參差葳蕤帶曲池逢秋葉不落經寒色詎移來¶
風韻晩逕集鳳動春枝所欣髙蹈客未待伶倫吹¶
　　　賦得庭中有竒樹¶
<pb:KR4h0107_WYG_116-17a>¶
　　(古詩庭中有竒/樹緑葉發華滋)¶
三春節物始芳菲遊絲細草動春暉香風飄舞花間度¶
好鳥和鳴枝上飛臨池間竹偏增緑依階映雪紛如玉¶
温室庭前竟不言鼓吹樓中能作曲曾聞逺别舊難思¶
攀折㑹取贈佳期長條本自堪為帶宻葉由來好作帷¶
星稀漢轉月輪明徘徊夜鵲屢相驚欲識幽人蘭杜逕¶
山牕芳桂復叢生¶
　李爽(仕陳為/中記室)¶
<pb:KR4h0107_WYG_116-17b>¶
　　　賦得芳樹¶
芳樹千株發揺蕩三陽時氣軟來風易枝繁度鳥遲春¶
至花如錦夏近葉成帷欲寄邊城客路逺詎能持¶
　　　山家閨怨¶
山中多早梅荆扉達曙開竹巾君自折荷衣誰為裁行¶
雲無處所人住在陽臺¶
　蕭賁(字文奐齊竟陵王子良之孫神識耿介幼/好學有文才起家梁湘東王法曹參軍)¶
　　　長安道¶
<pb:KR4h0107_WYG_116-18a>¶
前登灞陵道還瞻渭水流城形類北斗橋勢似牽牛飛¶
軒駕良駟寳劔雜輕裘經過狹斜里(一作/裏)日暮與(一作/且)¶
淹留¶
　何胥(後主時為太常令後主常與宫中女學士及朝/臣相和為詩采其尤艶麗者命胥被之管弦以)¶
　　(為新/曲)¶
　　　被使出闗(詩彚作庾/肩吾者非)¶
出闗登隴坂迴首望秦川絳水通西晉機橋指北燕奔¶
流下激石古木上叅天鶯啼落春後鴈度在秋前平生¶
<pb:KR4h0107_WYG_116-18b>¶
屢此别腸斷自催年¶
　　　賦得待詔金馬門¶
漢家一統軌濟濟萬國朝飛纓拂曉霧輕輦逐晨飈槐¶
衢映緑紱日彩麗金貂此時叅待詔誰復想漁樵¶
　　　傷章公大將軍(章字上疑/有闕文)¶
百萬横行罷三千白日新短簫應出塞長笛反驚隣槐¶
庭慘芳樹舞閣思陽春所悲金谷妓坐望玉闗人¶
　　　哭陳昭¶
<pb:KR4h0107_WYG_116-19a>¶
思人適舊館寂寞非一源無復酣歌樂空餘燕雀喧落¶
暉隠窮巷秋風生故園撫孤空對此零淚欲奚言¶
　孔範(字法言㑹稽山隂人後主以為都官尚書與江/總等並為狎客因與孔貴人結為兄妹寵遇優)¶
　　(渥陳亡入隋隋文帝暴其過惡與王/瑳王儀沈瓘名為四罪流之逺裔)¶
　　　賦得白雲抱幽石¶
白雲浮逺盖飄飄繞石飛帶蓮縈錦色拂鏡下仙衣陣¶
結香爐隠羅成玉女㣲能感荆王夢陽臺雜雨歸¶
　　　和陳主詠鏡¶
<pb:KR4h0107_WYG_116-19b>¶
虎賁愁興日龍鏡覽顔時懐恩未得報空歎髮如絲¶
　王瑳(與江總孔範等並為狎客刻薄貪/鄙忌害才能陳亡入隋被流逺裔)¶
　　　折楊栁¶
塞外無春色上林栁已黄枝影侵雲(一作/營)暗葉彩亂星¶
光陌頭藏戲鳥樓上掩新妝攀折思為贈心期别路長¶
　　　洛陽道¶
洛陽夜漏盡九重平旦開日照蒼龍闕烟遶鳳皇臺浮¶
雲翻似盖流水倒成雷曹王鬬雞返潘仁載果來¶
<pb:KR4h0107_WYG_116-20a>¶
　　　長相思¶
長相思乆離别兩心同憶不相徹悲風悽愁雲結栁葉¶
眉上銷菱花鏡中滅鴈封歸飛斷鯉素還流絶¶
　潘徽(字伯彦吳郡人初仕陳為客館令陳滅入隋累/遷京兆郡博士楊𤣥感兄弟重之𤣥感敗出為)¶
　　(威定縣主簿意/甚不平發病卒)¶
　　　贈北使(徽雖入隋此詩盖/作于陳故次于此)¶
業定三邊静時和四海敦行人仍禮籍使者接輶軒賔¶
榮君享燕客踞我司存既美齊嬰學欣逢鄭産言琴酒¶
<pb:KR4h0107_WYG_116-20b>¶
時歡㑹篇章極討論迴旌逗隴左返軸指河源塞榆行¶
隠路津栁稍垂門日沈山氣合潮落水花翻離情欲寄¶
鳥别淚不因猿所可緘懐袖方以代蘭萱¶
　韋鼎(杜陵人博渉經史明隂陽尤善相術仕梁累遷/中書侍郎陳受禪拜黄門郎聘周還為太府卿)¶
　　(陳亡入隋授儀同除光/州刺史  詩彚作隋)¶
　　　長安聽百舌(藝文曰陳聘使韋/鼎在長安聽百舌)¶
萬里風烟異一鳥忽相驚那能對逺客還作故鄉聲¶
　徐徳言¶
<pb:KR4h0107_WYG_116-21a>¶
　　　破鏡詩¶
　　(古今詩話曰陳太子舍人徐徳言尚叔寳妹樂昌/公主陳政衰謂妻曰國破必入權豪家儻情緣未)¶
　　(斷尚冀相見乃破一照人分其半約他日以正月/望日賣於都市及陳亡其妻果為楊越公得之徳)¶
　　(言流離辛苦僅能至京遂以正月望日訪於都市/有蒼頭賣半照者大髙其價人皆笑之徳言直引)¶
　　(至其居出半照以合之仍題詩云云公主得詩悲/泣不食素因詰之公主以實對於是召徳言至還)¶
　　(其妻後歸江/南終老云)¶
鏡(一作照/下同)與人俱去鏡歸人未歸無復姮娥影空留明¶
月輝¶
<pb:KR4h0107_WYG_116-21b>¶
　樂昌公主¶
　　　餞别自解¶
今日何遷次新官對舊官笑啼俱不敢方信作人難¶
　¶
　¶
　¶
　¶
　古詩紀巻一百十六¶
