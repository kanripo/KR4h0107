# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:26.465609
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷一百十七
<pb:KR4h0107_WYG_117-1a>¶
欽定四庫全書¶
　古詩紀巻一百十七　　　明　馮惟訥　撰¶
陳第十¶
　張君祖(按張君祖庾僧淵諸詩皆恬澹雅逸有晉風/歴選陳詩無此作也考髙僧傳有康僧淵竺)¶
　　(法雅者並在晉成帝時疑即此人歟廣宏明集云/陳張君祖既不能明姑列于此  以下爵里無考)¶
　　　詠懐三首¶
運形不標異澄懐恬無欲座可棲王侯門可迴金轂風¶
來詠逾清鱗萃淵不濁斯乃𤣥中子所以矯逸足何必¶
<pb:KR4h0107_WYG_117-1b>¶
翫幽閒青衿表離俗百齡茍未遐昨辰亦非促曦騰望¶
舒暎曩今迭相燭一世皆逆旅安悼電徃速區區雖非¶
黨兼忘混礫玉恪神罔叢穢要在夷心曲¶
靈飈起回浪飛雲騰逆鱗茍擢南陽秀固集三造賓緬¶
懐結寂夜味藻詠終晨延佇時無遘誰與拂流塵眇情¶
寄極眄蕭條獨遨神相忘東溟裏何睎西朝津我崇道¶
無廢長謡想義人¶
遥遯播荆衡杖䇿憩南郢遭動透浪迹遇靖恬夷性拊¶
<pb:KR4h0107_WYG_117-2a>¶
巻從老語揮綸與莊詠遐眺獨緬想蕭神飈塵正時無¶
喜恵偶絶韻將誰聽習(一作/君)子茂芳標有欣徽音令穎¶
敷陵霜倩葩熙三春盛拂翮期霄翔豈與桑榆競我混¶
不材姿遺情忘雕暎雖非嶧陽椅聊以翮泗磬¶
　　　贈沙門竺法頵三首¶
　沙門竺法頵逺還西山作詩以贈因亦嘲之省其二¶
　經聊為之讃(頵於/倫切)¶
鬱鬱華陽嶽絶雲抗飛峯峭壁溜靈泉秀嶺森青松懸¶
<pb:KR4h0107_WYG_117-2b>¶
巖廓崢嶸幽谷正寥籠丹崖棲竒逸碧室禪六通泊寂¶
清神氣綿眇矯妙蹤止觀著無無還淨滯空空外物豈¶
大悲獨徃非𤣥同不見舍利弗(一作/佛)受屈維摩公¶
至人如影響靈慧陶億劫應方恢權化兆類䝉慈恱冥¶
冥積塵昩永在巖底閉廢聪無通照遺形不洞滅明哉¶
如來降豁矣啓濳穴幽精淪朽壤孰若阿維察遥謝睎¶
𤣥疇何為自矜潔¶
邈邈慶成標峨峨浮雲嶺峻盖十二嶽獨秀閻浮境丹¶
<pb:KR4h0107_WYG_117-3a>¶
流環方基瑶堂臨峭頂澗滋甘泉液崖蔚芳芝穎翹翹¶
羡化倫眇眇陵巖正肅拱望玅覺呼吸睎齡永茍能夷¶
沖心所憇靡不淨萬物可逍遥何必栖形影勉尋大乗¶
軌練神超勇猛¶
　　　道樹經讚¶
峨峨王舍國鬱鬱靈竹園中有神化長空觀體善權私¶
呵晞光景豈識真跡端恢恢道明𤣥解發至神歡飄忽¶
凌虚起無云受慧難¶
<pb:KR4h0107_WYG_117-3b>¶
　　　三昧經讚¶
迹超十二燒戒由三昧成賢行極妙住道志慧以明九¶
本既殊動四禪不同冥淵哉不起滅始自無從生借問¶
道氣倫安測泥洹靈¶
　　　答庾僧淵¶
茫茫混成始豁矣四天朗三辰還須彌百億同一像靈¶
和陶氤氲㑹之有妙常(一作/長)大慈濟羣生冥感如影響¶
蔚蔚沙彌衆粲粲萬心仰誰不欣大乘兆定於𤣥曩三¶
<pb:KR4h0107_WYG_117-4a>¶
法雖成林居士亦有黨不見虬與龍灑鱗凌霄上沖心¶
超逺寄浪懐邈獨徃衆妙常所睎維摩余所賞茍未體¶
善權與子同髴髣悠悠誠滿域所遺在廢想¶
　庾僧淵¶
　　　代答張君祖¶
　省贈法頵詩經通妙逺亹亹清綺雖云言不盡意殆¶
　亦幾矣夫詩者志之所之意迹之所寄也忘妙𤣥解¶
　神無不暢夫未能冥達𤣥通者惡得不有仰鑽之詠¶
<pb:KR4h0107_WYG_117-4b>¶
　哉吾想茂得之形容雖栖守殊塗標寄𤣥同仰代答¶
　之未足盡美亦各言其志也其辭曰¶
真樸運既判萬象森已形精靈感冥㑹變化靡不經波¶
浪生死徒彌綸始無名捨本而逐末悔吝生有情胡不¶
絶可欲反宗歸無生達觀均有無蟬蛻豁朗明逍遥衆¶
妙津栖凝於𤣥冥大慈順變通化育曷常停幽閒自有¶
所豈與菩薩并摩詰風微指權遒多所成悠悠滿天下¶
孰識秋露情¶
<pb:KR4h0107_WYG_117-5a>¶
　　　又答張君祖¶
遥望華陽嶺紫霄籠三辰瓊巖朗璧室玉潤灑靈津丹¶
谷挺樛樹季穎奮暉薪融飈衝天籟逸響互相因鸞鳳¶
翔迴儀虬龍灑飛鱗中有沖漠士耽道玩妙均髙尚凝¶
𤣥寂萬物息自賓棲峙遊方外超世絶風塵翹想睎眇¶
蹤矯歩尋若人咏嘯舍之去榮麗何足珍濯志八解淵¶
遼朗豁冥神研幾通微妙遺覺忽忘身居士成有黨顧¶
盻非疇親借問守常徒何以知反真¶
<pb:KR4h0107_WYG_117-5b>¶
　何處士(廣𢎞明集云陳/從事何處士)¶
　　　春日從將軍遊山寺¶
蘭庭厭俗賞柰苑矚年華始入香山路仍逢火宅車慈¶
門數片葉道樹一林花雖悟危藤鼠終悲在箧蛇¶
　　　别才法師於湘還郢北¶
乗杯事將逺捧袂忽無聊南楚長沙狹西浮郢路遥離¶
庭花已散别戍馬新驕明日分千里相思非一條¶
　　　敬詶解法師所贈¶
<pb:KR4h0107_WYG_117-6a>¶
道林俗之表慧逺廬之阿買山即髙世乗杯且渡河法¶
雨時時落香雲片片多若為將羽化來濟在塵羅¶
　　　通士人篇¶
龍宫既入道鳳闕且辭榮禪龕八想淨義窟四塵輕香¶
盖法雲起花燈慧火明自然忘有著非止悟無生¶
　蘇子卿¶
　　　朱鷺¶
玉山一朱鷺萬里(一作/容與)入王畿欲向天池飲還遶上林¶
<pb:KR4h0107_WYG_117-6b>¶
飛金堤曬羽翮丹水浴毛衣非貪葭下食懐思自逺歸¶
　　　艾如張¶
誰在閒門外羅家諸少年張機蓬艾側結網槿籬邊若¶
能飛自勉豈為繒所纒黄雀儻為誡朱絲猶可延¶
　　　梅花落¶
中庭一樹梅寒多葉未開秖言花是雪不悟有香來上¶
郡春恒晩髙樓年易催織書偏有意教逐錦文回¶
　　　紫騮馬(藝文樂府並/作祖孫登)¶
<pb:KR4h0107_WYG_117-7a>¶
候騎指樓蘭長城迥路難嘶從風處斷骨住水中寒飛¶
塵暗金勒落淚灑銀鞍抽鞭上闗路誰念客衣單¶
　　　南征¶
一朝遊桂水萬里别長安故鄉夢中近邊愁酒上寛劒¶
鋒但須利戎衣不畏單南中地氣暖少婦莫愁寒¶
　陽縉¶
　　　賦得荆軻(樂府作/荆軻歌)¶
函闗使不通燕將重深功長虹貫白日易水急寒風壯¶
<pb:KR4h0107_WYG_117-7b>¶
髮危冠下匕首地圖中琴聲不可識遺恨沒秦宫¶
　　　照帙秋螢¶
秋牕餘照盡入暗早螢來忽聚還同色恒然詎落灰飛¶
影黄金散依帷縹帙開含明終(律祖/作自)不息夜月空徘徊¶
　　　俠客控絶影¶
　　(陸土衡擬古詩曰俠客/控絶景都人驂玉軒)¶
青門小苑物華新花開鳥弄㑹芳春仙掌層臺浮麗日¶
長楸廣路起紅塵園中追尋桃李徑陌上逢迎遊俠人¶
<pb:KR4h0107_WYG_117-8a>¶
遊俠英名馳上國人馬意氣俱相得白玉鹿盧秋水劔¶
青絲宛轉黄金勒復有魚目並龍文躡影追風本絶羣¶
影入吳門疑曵練形來西北似浮雲寄語幽并馳射客¶
未肯推門(一作/名)持借君¶
　陽慎¶
　　　從駕祀麓山廟¶
聖德憂民暇麾斾謁山靈畫航汎北渚文馬侍東平春¶
浦戈鋋照寒林鐃吹鳴依稀長安驛蕭條都尉城井泉¶
<pb:KR4h0107_WYG_117-8b>¶
能共動江㠶得分行牕幽細網合堦静落花明櫩巢始¶
入燕軒樹已遷鶯菲菲蘭俎馥淡淡桂樽清銀塘(藝文/作堂)¶
日影盡玉座舞衣輕¶
　賀力牧¶
　　　闗山月¶
重闗歛暮煙明月下秋前照石疑分鏡臨弓似引弦霧¶
暗迷旗影霜濃濕劒蓮此處離鄉客遥心萬里懸¶
　　　亂後别蘓州人¶
<pb:KR4h0107_WYG_117-9a>¶
徘徊睇閶闔悵望極姑蘓慨矣嗟荒運悲哉惜霸圖子¶
常終覆郢宰嚭遂亡吳石隕星方暗山崩川自枯周京¶
摧棫樸漢社落枌榆宫毁無巢燕城空餘堞烏兹邦號¶
端委多士自相趨照廡同燕石光車等魏珠言離已惆¶
悵念别更踟蹰若訪任公子求余東海隅¶
　伏知道¶
　　　從軍五更轉五首¶
一更刁斗鳴校尉逴連城遙聞射鵰騎懸憚將軍名¶
<pb:KR4h0107_WYG_117-9b>¶
二更愁未央髙城寒夜長試將弓學月聊持劒比霜¶
三更夜警新横吹獨吟春彊聽梅花落誤憶栁園人¶
四更星漢低落月與雲齊依稀北風裏胡笳雜馬嘶¶
五更催送籌曉色映山頭城烏初起堞更人悄下樓¶
　　　詠人娉妾仍逐琴心¶
春色轉相催佳人心自迴長卿琴已弄秦嘉書未來挂¶
冠易分綬薦枕缺因媒染香風即度登垣花正開貞樓¶
若髙下如何上陽臺¶
<pb:KR4h0107_WYG_117-10a>¶
　　　賦得招隠¶
招隠訪仙楹丘中琴正鳴桂叢侵石路桃花隔世情薄¶
暮安車近林喧山鳥驚¶
　毛處約¶
　　　雉子斑¶
春物始芳菲春雉正相追澗響連朝雊花光帶錦衣竄¶
跡時移影驚媒或亂飛能使如臯路相逢巧笑歸¶
　陸系¶
<pb:KR4h0107_WYG_117-10b>¶
　　　有所思¶
别念限城闉還思樓上人淚想離前落愁聞别後新月¶
來疑舞扇花度憶歌塵只看今夜裏那似隔河津¶
　獨孤嗣宗¶
　　　紫騮馬¶
倡樓望早春寳馬度城闉照曜桃花逕蹀躞採桑津金¶
羈麗初景玉勒染輕塵逺聽珂驚急猶(一作/知)是畵眉人¶
　李燮¶
<pb:KR4h0107_WYG_117-11a>¶
　　　紫騮馬¶
紫燕忽踟蹰紅塵起路隅圉人移苜蓿騎士逐蘼蕪三¶
邊追黠虜一鼓定彊胡安用珂為玉自有汗成珠¶
　　江暉¶
　　　劉生¶
五陵多美選六郡盡良家劉生代豪蕩標舉獨榮華寳¶
劒長三尺金樽滿百花唯當重意氣何處有驕奢¶
　　　雨雪曲(英華作王筠今/從樂府作江暉)¶
<pb:KR4h0107_WYG_117-11b>¶
邉城風雪至遊子自心悲風哀笳弄斷雪暗馬行遲輕¶
生本為國重氣不闗私恐君猶不信撫劒一揚眉¶
　何楫¶
　　　班婕妤怨¶
齊紈既逐箧趙舞即凌人履跡隨恩故階苔逐恨新獨¶
臥銷香炷長啼費錦巾庭草何聊頼也持秋當春¶
　蕭淳¶
　　　長相思¶
<pb:KR4h0107_WYG_117-12a>¶
長相思乆離别新燕參差條可結壺闗逺鴈書絶對雲¶
恒憶陣看花復愁雪猶有望歸心流黄未剪截¶
　孔仲智¶
　　　羇謡¶
芳杜觴春酒髣髴傷山時徒歌不成樂空以羇自悲羇¶
悲懐土心遽復還山路迨及春復時無使春光暮¶
　蕭有¶
　　　射雉¶
<pb:KR4h0107_WYG_117-12b>¶
二月春翬動曹王挾妬媒插翳依花合芟塲向野開隔¶
田聞雉近横溪見影來弦明青壓碎箭落錦衣摧今日¶
如臯路能將巧笑迴¶
　徐湛(玉臺作/徐堪)¶
　　　賦得班去趙姬升¶
　　(鮑明逺白頭吟曰申黜/襃女進班去趙姬升)¶
班姬與飛燕俱侍漢王宫不意恩情歇偏將衰草同香¶
飛金輦外苔上玉階中今日悲團扇非是為秋風¶
<pb:KR4h0107_WYG_117-13a>¶
　呉尚野¶
　　　詠鄰女樓上彈琴¶
青樓誰家女開牕弄碧弦貌同朝日麗裝競午花然一¶
彈哀塞鴈再撫哭春鵑此情人不㑹東風千里傳¶
　呉思𤣥¶
　　　閨怨¶
金風響洞房佳人心自傷涙隨明月下愁逐漏聲長燈¶
前羞獨鵠枕上怨孤凰自覺鴛帷冷誰憐珠被凉¶
<pb:KR4h0107_WYG_117-13b>¶
　殷謀¶
　　　日出東南隅行¶
秦樓出佳麗正值朝日光陌頭能駐馬花處復添香¶
　賈馮吉¶
　　　自君之出矣¶
自君之出矣紅顔轉憔悴思君如明燭煎心且銜淚¶
　何曼才¶
　　　為徐陵傷妾¶
<pb:KR4h0107_WYG_117-14a>¶
遲遲衫掩淚憫憫恨縈胸無復專房日猶望下山逢¶
　許倪¶
　　　破扇¶
蔽日無全影揺(玉臺/作迎)風有半涼不堪鄣巧笑猶足動衣¶
香¶
　蕭驎(一作/隣)¶
　　　詠袙複(疑即衵服女人脇衣也/  丹鉛餘錄作詠複裙)¶
的的(一作/皛皛)金紗淨離離寳撮(一作/縫)分纎腰非學楚寛帶¶
<pb:KR4h0107_WYG_117-14b>¶
為思君¶
　蕭琳¶
　　　隔壁聽妓¶
徒聞弦管切不見舞腰迴唯有歌梁共塵飛一半來¶
　陳叔逵¶
　　　詠空鏡臺¶
即今妝飾廢凋零衢路間嫦娥與明月相共落闗山¶
　釋惠標(渉獵有才思陳寳/應反以預謀坐誅)¶
<pb:KR4h0107_WYG_117-15a>¶
　　　詠山三首¶
靈山藴麗名秀出寫蓬瀛香鑪帶煙上紫盖入霞生霧¶
捲蓮峯出嵓開石鏡明定知丘壑裏併佇白雲情¶
娥眉信重險天目本仙居金華抱丹竈玉笥藴神書幽¶
人披薜荔怨妾採蘼蕪紫巖無暮雨何時送故夫¶
丹霞拂層閣碧水泛蓬萊鰲岫含煙聳蓮崖照日開松¶
門夾細葉石磴染新苔能令平子見淹留未肯回¶
　　　詠水¶
<pb:KR4h0107_WYG_117-15b>¶
曾添疎勒井經涌貳師營玉津花色亮銀溪錦磧明舟¶
如空裏汎人似鏡中行持將符上善利得動髙情¶
　　　詠孤石¶
中原一孤石地理不知年根含彭澤浪頂入香鑪煙崖¶
成二鳥翼峯作一芙蓮何時發東武今來鎮蠡川¶
　　　贈陳寳應¶
　　(梁書曰寳應據閩中與鎦異潜有異謀遂起兵反/沙門慧標作五言詩以送之寳應甚恱慧標齎以)¶
　　(示虞寄寄謂所親曰標公既以此始/必以此終後寳應敗標從坐伏誅)¶
<pb:KR4h0107_WYG_117-16a>¶
送馬猶臨水離旗稍引風好看今夜月當照紫微宫¶
　曇瑗(金陵人以戒律處世住持為要陳/宣帝敕瑗通誨國僧以為僧正)¶
　　　遊故苑¶
　　(續髙僧傳曰瑗毎上鍾阜諸寺修造道賢觸興賦/詩覽物懐古洪偃法師傲寄泉石偏見朋從把臂)¶
　　(郊坰同遊故苑/瑗題樹為詩曰)¶
丹陽松葉少白水黍苗多浸淫下客淚哀怨動民歌春¶
溪度短葛秋浦沒長莎麋鹿自騰倚車騎絶經過蕭條¶
四野望惆悵將如何¶
<pb:KR4h0107_WYG_117-16b>¶
　釋洪偃(俗姓謝氏㑹稽山隂人風神秀穎弱齡悟道/梁太宗在東朝愛其雋秀欲令還俗引為學)¶
　　(士偃執志不從㑹講重雲抗言髙論甚為武帝所/優禮梁亂避地于縉雲陳武革命乃復出都天嘉)¶
　　(五年卒偃始離俗迄於遷化惟學是務毎緣/情觸興輒叙其致而文彩灑落罕有嗣者)¶
　　　遊故苑(禪藻集誤/作何偃)¶
龍田留故苑汾水結餘波悵望傷遊目辛酸思緒多涼¶
颸慘髙樹濃露變輕蘿澤葵猶帶井池竹尚(一作/下)侵荷¶
秋風徒自急無復白雲歌¶
　　　登吳昇平亭(一作遊若邪/雲門精舍)¶
<pb:KR4h0107_WYG_117-17a>¶
蕭蕭物候晚肅肅天望清旅人聊策杖登髙蕩客情川¶
原多舊迹墟里或新名宿烟浮始旦朝日照初晴獨遊¶
乏徒侣徐歩寡逢迎信矣非吾託賞心何易并¶
　　　遊鍾山之開善定林息心宴坐引筆賦詩¶
杖䇿歩前嶺褰裳出外扉輕蘿轉䝉宻幽逕復紆威樹¶
髙枝影細山盡鳥聲稀石苔時滑屣蟲網乍粘衣澗傍¶
紫芝曄巖上白雲霏松子排煙去堂生寂不歸窮谷無¶
還徃攀桂獨依依¶
<pb:KR4h0107_WYG_117-17b>¶
　釋智愷(俗姓曹氏住楊都寺與法泰同徃嶺表/素積道風辭力殷贍卒於陳光大二年)¶
　　　臨終詩(禪藻集作法泰詩/題云遘疾並誤)¶
千月(一作/秋)本難滿三時理易傾石火無恒燄電光非乆¶
明遺文空滿笥徒然昧後生泉路方幽曀寒隴向凄清¶
一隨朝露盡唯有夜松聲¶
　髙麗定法師¶
　　　詠孤石¶
迴石直生空平湖四望通巖根恒灑浪樹杪鎮搖風偃¶
<pb:KR4h0107_WYG_117-18a>¶
流還漬影侵霞更上紅獨拔羣峯外孤秀白雲中¶
　陳少女¶
　　　寄夫¶
自君上河梁蓬首臥蘭房安得一樽酒慰妾九迴膓¶
　郊廟歌辭¶
　　陳太廟舞辭七首¶
　　(隋書樂志曰陳初武帝詔求宋齊故事太常卿周/𢎞讓奏曰齊氏承宋咸用元徽舊式宗祀朝饗奏)¶
　　(樂俱同惟北郊之禮頗有増益皇帝入壝門奏永/至飲福酒奏嘉胙太尉亞獻奏凱容埋牲奏𨽻幽)¶
<pb:KR4h0107_WYG_117-18b>¶
　　(帝還便殿奏休成衆官並出奏肅成此乃元徽所/闕永明六年之所加也唯送神之樂宋孝建二年)¶
　　(秋起居注云奏肆夏永明中改奏昭夏帝/遂依之是時並用梁樂唯改七室舞辭)¶
　　　凱容舞(皇祖歩兵/府君室)¶
於赫皇祖宫牆髙嶷邁彼厥初成兹峻極縵樂簡簡閟¶
寢翼翼祼饗若存惟靈靡測¶
　　　凱容舞(正員府/君室)¶
昭哉上徳浚彼洪源道光前訓慶流後昆神猷綿邈清¶
廟斯存以享以祀惟祖惟尊¶
<pb:KR4h0107_WYG_117-19a>¶
　　　凱容舞(懐安府/君室)¶
選辰崇饗飾禮嚴敬靡愛牲牢兼馨粢盛明明烈祖龍¶
光逺映肇我王風形斯舞詠¶
　　　凱容舞(皇髙祖安/成府君室)¶
道遥積慶徳逺昌基永言祖武致享從思九章停列八¶
舞迴墀靈其降止百福來綏¶
　　　凱容舞(皇曾祖太/常府君室)¶
肇迹締基義標鴻篆恭惟載德瓊源方闡享薦三清筵¶
<pb:KR4h0107_WYG_117-19b>¶
陳四璉増我堂構式敷帝典¶
　　　景德凱容舞(皇祖景/皇帝室)¶
皇祖執德長發其祥顯仁藏用懐道韜光寧斯閟寢合¶
此蕭薌永昭貽厥還符翦商¶
　　　武德舞(皇考髙祖/武皇帝室)¶
烝哉聖祖撫運升離道周經緯功格𤣥祗方軒邁扈比¶
舜陵媯緝熙是詠欽明在斯雲雷遘屯圖南共舉大定¶
揚越震威衡楚四奥宅心九疇還敘景星出翼非雲入¶
<pb:KR4h0107_WYG_117-20a>¶
吕徳暢容辭慶昭羽綴於穆清廟載揚徽烈嘉玉既陳¶
豐盛斯潔是將是享鴻猷無絶¶
　襍歌謡辭¶
　　　齊雲觀歌¶
　　(隋書五行志曰陳後主造齊雲觀/國人歌之功畢而為隋師所虜)¶
齊雲觀寇來無際畔¶
　　　江東謡¶
　　(隋書五行志曰陳初有童謡其後陳主果為韓擒/所敗擒本名擒虎黄斑之謂也破建康之始復乘)¶
<pb:KR4h0107_WYG_117-20b>¶
　　(青驄馬徃反/時節皆應)¶
黄斑青驄馬發自壽陽涘來時冬氣末去日春風始¶
　　　陳初童謡¶
御路種竹篠蕭蕭巳復起合盤貯蓬塊無復揚塵已¶
　　　又¶
日西夜烏飛拔劔倚梁柱歸去來歸山下¶
　　　張種歌¶
　　(陳書曰張種少恬静居處雅正不/妄交遊傍無造請時人為之語曰)¶
<pb:KR4h0107_WYG_117-21a>¶
宋稱敷演梁則巻充清處學尚種有其風¶
　　　二賀歌¶
　　(唐書曰賀臨仁越州山隂人在陳與兄/徳基師事周𢎞正以文辭稱人為語曰)¶
學行可師賀徳基文質彬彬賀徳仁¶
　¶
　¶
　¶
　¶
<pb:KR4h0107_WYG_117-21b>¶
　¶
　¶
　¶
　¶
　¶
　¶
　¶
　古詩紀巻一百十七¶
