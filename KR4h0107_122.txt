# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:26.589480
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷一百二十二
<pb:KR4h0107_WYG_122-1a>¶
欽定四庫全書¶
　古詩紀巻一百二十二　　明　馮惟訥　撰¶
北周第一¶
　明帝(姓宇文氏諱毓文帝長子魏大綂中封寧都郡/公周閔帝受禪進柱國岐州刺史及閔帝廢朝)¶
　　(廷乃迎立之/在位四年)¶
　　　貽韋居士(英華作招隐士/逍遥公韋夐)¶
　　(北史曰韋夐字敬逺杜陵人志尚簡澹州郡徵辟/並不就周文帝經綸王業側席禮聘竟不能屈時)¶
　　(人號為居士明帝即位禮敬愈厚乃為詩以貽之/夐答詩願時朝謁帝大恱敕有司日給酒一升號)¶
<pb:KR4h0107_WYG_122-1b>¶
　　(曰逍/遥公)¶
六爻貞遯世三辰光少微潁陽去猶(英華作/讓逾)逺滄洲遂¶
(一作/去)不歸風動秋蘭佩香飄蓮葉衣坐石窺仙洞乘槎¶
下釣磯嶺松千仞直巖泉百丈飛聊登平樂觀遥想首¶
陽薇儻能同四隱來參余萬機¶
　　　過舊宫¶
　　(北史曰明帝二年九月丁/未行幸同州故宅賦詩)¶
玉燭調秋氣金輿厯舊宫還如過白水更似入新豐秋¶
<pb:KR4h0107_WYG_122-2a>¶
潭漬晚菊寒井落踈桐舉杯延故老今聞歌大風¶
　　　和王褎詠摘花¶
玉椀承花落花落椀中芳酒浮花不没花含酒更香¶
　趙王招(字豆盧突文帝第七子㓜聰頴博渉羣書好/屬文學庾信體武成初封趙國公厯大司馬)¶
　　(進爵為王隋文將遷周鼎招欲圖之/㑹謀泄隋文䧟以謀反見害國除)¶
　　　從軍行¶
遼東烽火照甘泉薊北亭障接燕然水凍菖蒲未生節¶
關寒榆莢不成錢¶
<pb:KR4h0107_WYG_122-2b>¶
　滕王逌(字爾固突文帝第十三子初封滕國公大象/元年詔以荆州新野郡邑萬户為滕國逌出)¶
　　(就國二年朝京師為/隋文帝所害國除)¶
　　　至渭源¶
渭源奔禹穴輕瀾起客亭淺淺(平/聲)滿澗響蕩蕩竟川鳴¶
潘生稱運石馮子聽波聲斜去臨天半橫來對始平合¶
流應不雜方知性本清¶
　蕭撝(字智遐梁安成王秀之子封永豐侯厯黄門侍/郎及侯景作亂從武陵王紀為征西大將軍守)¶
　　(成都以周文帝見討遂歸西魏授侍中武/帝時為文學博士厯少傅改封蔡陽郡公)¶
<pb:KR4h0107_WYG_122-3a>¶
　　　孀婦吟¶
寒夜静房櫳孤妾思偏叢悲生聚紺黛淚下浸妝紅蓄¶
恨縈心裏含啼歸帳中㑹須明月落那忍見牀空¶
　　　日出行¶
昏昏隱逺霧團團乘陣雲正值秦樓女含嬌酬使君¶
　　　勞歌¶
百年能㡬許公事罷平生寄言任立政誰憐李少卿¶
　　　和梁武陵遥望道館¶
<pb:KR4h0107_WYG_122-3b>¶
神境流精闕仙居紫翠房今有尋真地迤邐麗通莊九¶
柱含虬重三臺飾夜光金輝碧海桃玉笈紫書方拂筵¶
青鳥集吹簫白鳳翔履歸堪是鷰石在詎非羊煙霞四¶
照葉風月五名香於兹喜臨眺願得假霓裳¶
　　　上蓮山¶
獨邁青蓮嶺超竒紫葢峯挂流遥似鶴挿石近如龍沙¶
崩聞韻鼓霜落候鳴鐘飛花滿叢桂輕吹起修笻石蒲¶
今尚有採摘更相逄¶
<pb:KR4h0107_WYG_122-4a>¶
　宗懔(字元懔南陽湼陽人居江陵元帝鎮荆州時以/為記室帝即位累遷吏部尚書及江陵平入闗)¶
　　(拜車騎大將/軍儀同三司)¶
　　　和嵗首寒望¶
旅騎出平原鉦鐃遍野喧接里開都邑連車駐小門稻¶
車廽故塢獵馬轉新村古碑空戴石山龕未上幡所言¶
春不至未有桃花源¶
　　　早春¶
昨暝春風起今朝春氣來鶯鳴一兩囀花樹數重開散¶
<pb:KR4h0107_WYG_122-4b>¶
粉成初蝶剪綵作新梅遊客傷千里無暇上髙臺¶
　　　春望(律祖作陳/後主者非)¶
日暮春臺望徙倚愛餘光都尉新移棗司空始種楊一¶
枝猶桂馥十歩有蘭香望望無萱草忘憂竟不忘¶
　　　麟趾殿詠新井¶
當為醴泉出先令浪井開銅新九龍殿石勝凌雲臺(瑞/應)¶
(圖曰王者清浄則浪井出魚豢魏畧曰明帝九龍殿前/為玉井綺欄朱超與兄書曰淩雲臺上有浪井望之幽)¶
(然以石投之/許久方聞)¶
<pb:KR4h0107_WYG_122-5a>¶
　宗覊¶
　　　登渭橋¶
仲山朝飲馬還坐渭橋中南瞻臨别館北望盡離宫四¶
面衣裾合三條冠葢通蘭香想和季雲起憶成公圯上¶
相知早鷄鳴幸共同(圯音夷楚人/謂橋為圮)¶
　宇文昶¶
　　　陪駕幸終南山¶
堯葢臨河潁漢蹕踐華嵩日旂(一作/旌)逥北鳳星斾轉南¶
<pb:KR4h0107_WYG_122-5b>¶
鴻青雲過宣曲先驅背射熊金桴拂泉底玉琯吹雲中¶
古轍稱難極新途或易窮煙生山欲盡潭浄水恒空交¶
松上連霧修竹下來風仙才道無别靈氣法能同東棗¶
羞朝座西桃獻夜宫詔令王子晉出對浮丘公¶
　康孟(初學記云隋康孟然/隋無趙王故列於此)¶
　　　詠日應趙王教¶
金烏升曉氣玉檻漾晨曦先汎扶桑海返照若華池洛¶
浦全開鏡衡山半隱規相懽承愛景共惜寸隂移¶
<pb:KR4h0107_WYG_122-6a>¶
　徐謙¶
　　　短歌行二首(樂府作/一首)¶
窮通皆是運榮辱豈闗身不願門前客看時逄故人¶
意氣青雲裏爽朗煙霞外不羨一囊錢惟重心襟㑹¶
　髙琳(字季珉其先髙麗人仕於燕後歸魏賜姓/羽真氏入周累官江陵副總管進位柱國)¶
　　　宴詩¶
　　(北史本傳曰武成三年討平文州氐師還帝宴羣/公卿士仍賦詩言志琳詩末章云云帝大恱曰獯)¶
　　(獫陸梁末時欵塞卿/言有驗國之福也)¶
<pb:KR4h0107_WYG_122-6b>¶
寄言竇車騎為謝霍將軍何以報天子沙漠静妖氛¶
　¶
　¶
　¶
　¶
　¶
　¶
　古詩紀巻一百二十二¶
