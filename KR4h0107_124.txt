# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:26.626566
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷一百二十四
<pb:KR4h0107_WYG_124-1a>¶
欽定四庫全書¶
　古詩紀巻一百二十四　　明　馮惟訥　撰¶
北周第三¶
　庾信(字子山新野人㓜而俊邁博覽羣書父肩吾為/梁太子中庶子東海徐摛為左衛率摛子陵及)¶
　　(信並為抄撰學士父子東宫出入禁闥詩文並綺/豔故世號為徐庾體焉信累遷通直散騎常侍聘)¶
　　(于東魏文章辭令甚為鄴下所稱梁元帝稱制除/御史中丞及即位轉右衛將軍聘于西魏屬大將)¶
　　(軍南討留長安累遷開府儀/同三司尋徵司宗中大夫卒)¶
　　樂府¶
<pb:KR4h0107_WYG_124-1b>¶
　　　對酒歌(以下五言范文/苑英華作  雲)¶
春水望桃花春洲藉芳杜琴從(一作/隨)緑珠借酒就文君¶
取牽馬(一作/牛)向渭橋日&KR2353;(一作/落)山頭晡山簡接䍦倒王¶
戎如意舞筝鳴金谷園笛韻平陽塢人生一百年歡笑¶
惟三五何處覔錢刀求為洛陽賈¶
　　　昭君辭應詔(玉臺作/明君詞)¶
歛眉光祿塞還望夫人城片片紅顔落䨇䨇淚眼生氷¶
河牽馬渡雪路抱鞍行胡風入骨冷夜月照心明方調¶
<pb:KR4h0107_WYG_124-2a>¶
馬上曲變入(一作/作)胡笳聲¶
　　　王昭君(玉臺作/昭君詞)¶
拭啼辭戚里囘顧望昭陽鏡失菱花影釵除却月梁圍¶
腰無一尺垂淚有千行緑衫(一作/衫身)承馬汗紅袖拂秋霜¶
别曲真多恨哀絃須更張¶
　　　出自薊北門行¶
薊門還北望役役盡傷情闗山連漢月隴水向秦城笳¶
寒蘆葉脆弓凍紵弦鳴梅林能止渇複姓可防兵將軍¶
<pb:KR4h0107_WYG_124-2b>¶
朝挑戰都䕶夜巡營燕山猶有石須勒㡬人名¶
　　　結客少年塲行¶
結客少年塲春風滿路香歌撩李都尉果擲潘河陽隔¶
(一作/折)花遥勸酒就水更移牀今年喜夫壻新拜羽林郎¶
定知劉碧玉偷嫁汝南王¶
　　　道士歩虛詞十首¶
渾成空教立元始正圖開赤玉靈文下朱陵真氣來中¶
天九龍館倒影八風臺雲度弦歌響星移宫殿逥青衣¶
<pb:KR4h0107_WYG_124-3a>¶
上少室童子向蓬萊逍遥聞四㑹倐忽度三災¶
無名萬物始有道百靈初寂絶乘丹氣𤣥明上玉虛三¶
元隨建節八景逐迴輿赤鳳來銜璽青烏入獻書壞机¶
仍成机枯魚還作魚栖心浴日館行樂止雲墟¶
凝真天地表絶想(一作/相)寂寥前有象猶虛豁忘形本自¶
然開經壬子世(一作/嵗)值道甲申年逥雲隨舞曲流水逐¶
歌弦石髓香如飯芝房脆似蓮停鸞讌瑶水歸路上鴻¶
天¶
<pb:KR4h0107_WYG_124-3b>¶
道生乃太乙守静即𤣥根中和煉九氣甲子謝三元居¶
心善受水教學重香園鳬留報闗吏鶴去畫城門更以¶
忻無迹還來寄絶言¶
洞靈尊上德虞石㑹明真要妙思𤣥牝虛無養谷神丹¶
丘乘翠鳳𤣥圃御斑麟移梨付苑吏種杏乞山人自此¶
逄何世從今復㡬春海無三尺水山成數斗塵¶
東明九芝葢北燭五雲車飄颻入倒景出没上煙霞春¶
泉下玉溜青鳥上金華漢帝看桃核齊侯問棗花上元¶
<pb:KR4h0107_WYG_124-4a>¶
應送酒來向蔡經家(石刻云應逐上元酒同來訪蔡家/  陜西藩司有石刻書書此及北)¶
(闕臨𤣥水二首字畫竒勁或出庾公/筆也題云謝靈運書乃後人妄擬爾)¶
歸心遊太極逥向入無名五香芬紫府千燈照赤城鳳¶
林採珠實龍(一作/春)山種玉榮夏簧三舌響(一作夏笛/三山響)春¶
鍾九乳鳴絳河應逺別黃鵠來相迎¶
北闕臨𤣥水南宫生絳雲龍泥印玉䇿大火煉真文上¶
元風雨散中天歌吹分靈駕千尋上空香萬里聞(舊本/闕作)¶
(閣生作坐大作天/今從石刻正之)¶
<pb:KR4h0107_WYG_124-4b>¶
地鏡堦基逺天窗影迹深碧玉成䨇樹空青為一林鵠¶
巢堪煉石蜂房得煮金漢武多驕慢淮南不小心蓬萊¶
入海底何處可追尋¶
麟洲一海濶𤣥圃半天髙浮丘迎子晉若士避盧敖經¶
飡林慮李舊食綏山桃成丹須竹節刻髓用盧刀無妨¶
隱士去即是賢人逃¶
　　　烏夜啼¶
桂樹懸知逺風竿詎肯低獨憐明月夜孤飛猶未棲虎¶
<pb:KR4h0107_WYG_124-5a>¶
賁誰見惜御史詎相擕雖言入弦管終是曲中啼¶
　　　怨歌行(以下/六言)¶
家住金陵縣前嫁得長安少年囬頭望鄉淚落不知何¶
處天邊胡塵㡬日應盡漢月何時更圓為君能歌此曲¶
不覺心隨斷弦¶
　　　舞媚娘¶
朝來户前照鏡含笑盈盈自看眉心濃黛直㸃額角輕¶
黄細安秪疑落花慢去復道春風不還少年唯有歡樂¶
<pb:KR4h0107_WYG_124-5b>¶
飲酒那得留殘¶
　　　烏夜啼(以下/七言)¶
促柱繁弦非子夜歌聲舞態異前溪御史府中何處宿¶
洛陽城頭那得棲彈琴蜀郡卓家女織錦秦川竇氏妻¶
詎不自驚長淚落到頭啼烏恒夜啼¶
　　　燕歌行¶
代北雲氣晝昏昏千里飛蓬無復根寒鴈嗈嗈渡遼水¶
桑葉紛紛落薊門晉陽山頭無箭竹踈勒城中乏水源¶
<pb:KR4h0107_WYG_124-6a>¶
屬國征戍久離居陽闗音信絶復踈願得魯連飛一箭¶
持寄思歸燕將書渡遼本自有將軍寒風蕭蕭生水紋¶
妾驚甘泉足烽火君訝漁陽少(一作/多)陣雲自從將軍出¶
細柳蕩子空牀難獨守盤龍明鏡餉秦嘉辟惡生香寄¶
韓夀春分燕來能㡬日二月蠶眠不復久(玉臺作/不能食)洛陽¶
遊絲百丈連黃河春氷千片穿桃花顔色好如馬榆筴¶
新開巧似錢蒲桃一杯千日醉無事九轉學神仙定取¶
金丹作㡬服能令華表得千年¶
<pb:KR4h0107_WYG_124-6b>¶
　　　楊柳歌¶
河邊楊柳百丈枝别有長條踠地垂河水衝激根株危¶
倐忽河中風浪吹可憐巢裡鳳凰兒無故當年生别離¶
流槎一去上天池織女支機當(一作/將)見隨誰言從來䕃¶
數國直用東南一小枝昔日公子出南皮何處相尋𤣥¶
武陂駿馬翩翩西北馳左右彎弧仰月支連錢障泥渡¶
水騎白玉手板落盤螭君言丈夫無意氣試問燕山那¶
得碑鳳凰新管簫史吹朱鳥春窻玉女窺銜雲酒盃赤¶
<pb:KR4h0107_WYG_124-7a>¶
瑪瑙照日食螺紫琉璃百年霜露奄離披一旦功名不¶
可為定是懷王作計誤無事翻覆用張儀不如飲酒髙¶
陽池日暮歸時倒接䍦武昌城下誰見移官渡營前那¶
可(一作/得)知獨憶飛絮鵞毛下非復青絲馬尾垂欲與梅¶
花留一曲共將長笛管中吹¶
　¶
　¶
　¶
<pb:KR4h0107_WYG_124-7b>¶
　¶
　¶
　¶
　¶
　¶
　¶
　¶
　古詩紀巻一百二十四¶
