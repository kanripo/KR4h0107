# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:26.754626
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷一百三十
<pb:KR4h0107_WYG_130-1a>¶
欽定四庫全書¶
　古詩紀巻一百三十　　　明　馮惟訥　撰¶
隋第一¶
　文帝(姓楊氏諱堅𢎞農郡華陰人也仕周以勲封隋/國公女為宣帝后累拜上柱國大司馬靜帝幼)¶
　　(冲堅以元舅總朝政封隋王尋簒周自立及平陳/後南北混一海内殷富號稱太平在位二十四年)¶
　　　宴秦孝王于并州作¶
　　(隋書本紀曰開皇十年髙祖幸并州宴秦孝王子/相帝為四言詩明年而子相卒十八年而秦孝王)¶
　　(薨/)¶
<pb:KR4h0107_WYG_130-1b>¶
紅顔詎幾玉貌須臾一朝花落白髪難除明年後嵗誰¶
有誰無¶
　煬帝(諱廣隋文皇第二子開皇元年立為晉王後以/陰謀廢奪太子勇得立為太子又五年弑父自)¶
　　(立在位十二年荒滛暴虐下不堪命為宇文化及/所弑○隋書文苑傳叙曰煬帝初習藝文有非輕)¶
　　(側之論暨乎即位一變其體與越公書建東都詔/冬至受朝詩及擬飲馬長城窟並存雅體歸於典)¶
　　(制雖意在驕滛而詞無浮蕩故當時綴文之士遂/得依而取正焉所謂能言者未必能行葢亦君子)¶
　　(不以人/廢言也)¶
　　樂府¶
<pb:KR4h0107_WYG_130-2a>¶
　　　飲馬長城窟行示從征羣臣(以下/五言)¶
肅肅秋風起悠悠行萬里萬里何所行横漠築長城豈¶
台小子智先聖之所營樹兹萬世筞安此億兆生詎敢¶
憚焦思髙枕於上京北河秉(一作两/河執)武節千里捲戎旌¶
山川互出沒原野窮超忽摐金止行陣鳴鼔興士卒千¶
乘萬騎動飲馬長城窟秋昏塞外雲霧暗關山月縁巖¶
驛馬上乘空烽火發借問長城候單于入朝謁濁氣靜¶
天山晨光照髙闕釋兵仍振旅要荒事方舉飲至告言¶
<pb:KR4h0107_WYG_130-2b>¶
旋功歸清廟前¶
　　　白馬篇(文苑英華作煬帝樂府作孔稚圭按詩/中多叙征遼之事當以英華為正稚圭)¶
　　　　(别有/二篇)¶
白馬金貝装横行遼水傍問是誰家子宿衛羽林郎文¶
犀六屬鎧寳劍七星光山虛弓響徹地迥角聲長宛河¶
推勇氣隴蜀擅威強輪臺受降虜髙闕翦名王射熊入¶
飛觀校獵下長楊英名欺衛霍智策蔑平良島夷時失¶
禮卉服犯邊疆徴兵集薊北輕騎出漁陽進軍隨日暈¶
<pb:KR4h0107_WYG_130-3a>¶
挑戰逐星芒陣移龍勢動營開虎翼張衝冠入死地攘¶
臂越金湯塵飛戰鼓急風交征斾揚轉鬬平華地追奔¶
掃鬼方本持身許國况復武功彰㑹令千載後流譽滿¶
旂常¶
　　　歩虛詞二首¶
洞府凝𤣥液靈山體自然俯臨滄海島囘出大羅天八¶
行分寳樹十丈散芳蓮懸居燭日月天歩役風煙躡記¶
書金簡乘空誦玉篇冠法二儀立珮帶五星連瓊軒觶¶
<pb:KR4h0107_WYG_130-3b>¶
甘露瑜井挹膏泉南巢息雲馬東海戱桑田囘旗逰八¶
極飛輪入九𤣥髙蹈虛無外天地乃齊年¶
總轡行無極相推凌太虛翠霞承鳳輦碧霧翼龍輿輕¶
舉金臺上髙會玉林墟朝逰度圓海夕宴下方諸¶
　　　春江花月夜二首¶
　　(晉書樂志曰春江花月夜玉樹後庭花并陳後主/所作後主常與宮中女學士及朝臣相和為詩太)¶
　　(常令何胥又善於文詠採/其尤艶䴡者以為此曲)¶
暮江平不動春花滿正開流波將月去潮水帶(玉臺/作共)星¶
<pb:KR4h0107_WYG_130-4a>¶
來¶
夜露含花氣春潭瀁月暉漢水逢逰女湘江値兩妃¶
　　　錦石擣流黄二首¶
漢使出燕然愁閨夜不眠易製殘燈下鳴砧秋月前¶
今夜長城下雲昏月應暗誰見倡樓前心悲不成慘¶
　　　喜春逰歌二首¶
禁苑百花新佳期逰上春輕身趙皇后歌曲李夫人¶
歩緩知無力臉曼動餘嬌錦袖淮南舞寳祙楚宮腰(祙/女)¶
<pb:KR4h0107_WYG_130-4b>¶
(人脇衣也崔豹古今註謂之腰綵/註引左傳初服謂日日近身衣也)¶
　　　江都宮樂歌(以下/七言)¶
揚州舊處可淹留臺榭髙明復好逰風亭芳樹迎早夏¶
長臯麥隴送餘秋渌潭桂檝浮靑雀果下金鞍躍紫騮¶
緑觴素蟻流霞飲長袖清歌樂戲州(選詩拾遺云據此/詩隋時七言律體)¶
(巳具不始/於唐也)¶
　　　泛龍舟¶
　　(唐書樂志曰泛龍舟/隋煬帝江都宫作)¶
<pb:KR4h0107_WYG_130-5a>¶
舳艫千里泛歸舟言旋舊鎮下揚州借問揚州在何處¶
淮南江北海西頭六轡暫停御百丈暫罷開山歌棹謳¶
詎似江東掌間地獨自稱言鑑裏逰¶
　　　四時白紵歌二首¶
　　　　東宮春¶
洛陽城邉朝日暉天淵池前春燕歸含露桃花開未飛¶
臨風楊栁自依依小苑花紅洛水綠淸歌宛轉繁絃促¶
長袖逶迤動珠玉千年萬嵗陽春曲¶
<pb:KR4h0107_WYG_130-5b>¶
　　　　江都夏¶
黄梅雨細麥秋輕楓樹蕭蕭江水平飛樓綺觀軒若驚¶
花簟羅幃當夜淸菱潭落日䨇鳬舫緑水紅粧兩揺漾¶
還似扶桑碧海上誰(一作/詎)肯空歌採蓮唱¶
　　　紀遼東二首(襍言/)¶
　　(隋書曰大業八年煬帝伐髙䴡度遼/水大戰於東岸擊賊破之進圍遼東)¶
遼東海北翦長鯨風雲萬里清方當銷鋒散馬牛旋師¶
宴鎬京前歌後舞振軍威飲至解戎衣判不徒行萬里¶
<pb:KR4h0107_WYG_130-6a>¶
去空道五原歸¶
秉旄仗節定遼東俘馘變夷風淸歌凱㨗九都水歸宴¶
雒陽宫筞功行賞不淹留全軍藉智謀詎似南宮複道¶
上先封雍齒侯¶
　　詩¶
　　　冬至乾陽殿受朝(以下/五言)¶
北陸𤣥冬盛南至晷漏長端拱朝萬國守文繼百王至¶
徳慙日用治道愧時康新邑建嵩岳䨇闕臨洛陽圭景¶
<pb:KR4h0107_WYG_130-6b>¶
正八表道路均四方碧空霜華淨朱庭皎日光纓珮既¶
濟濟鐘鼓何喤喤文㦸翊髙殿采眊分脩廊元首乏明¶
哲股肱貴惟良舟檝行有寄庶此王化昌¶
　　　雲中受突厥主朝宴席賦¶
　　(大業三年八月帝北廵車駕發榆林歴雲中泝金/河時天下承平百物豐實甲士五十餘萬馬十萬)¶
　　(匹旌旗輜重千里不絶突厥啓民克汗奉廬帳以/俟車駕帝幸其帳啓民奉觴上壽帝大悅賦詩曰)¶
鹿塞鴻旗駐龍庭翠輦回氊帷望風舉穹廬向日開呼¶
韓頓顙至屠耆接踵来索辮擎羶肉韋韝獻酒杯如何¶
<pb:KR4h0107_WYG_130-7a>¶
漢天子空上單于臺¶
　　　宴東堂¶
雨過春光潤日落暝霞暉海榴舒欲盡山櫻開未飛清¶
音出歌扇浮香飄(一作/颺)舞衣翠帳全臨戸金屏半隠扉¶
風花意無極芳樹曉禽歸¶
　　　賜史祥¶
　　(北史曰煬帝即位漢王作亂遣其將綦母良自滏/口狥黎陽塞白馬津余公理自太行下河内帝以)¶
　　(祥為行軍總管軍於河隂公理屯兵河陽城内以/備祥祥乃簡精銳於下流潜度擊公理大破之東)¶
<pb:KR4h0107_WYG_130-7b>¶
　　(趣黎陽綦母良棄軍走其衆大潰進/位上大將軍轉太僕卿帝賜祥詩曰)¶
伯冏朝繼重夏侯親遇湥貴耳唯聞古賤目詎知今早¶
&KR0710;勁草質久有背淮心掃逆黎山外振旅河之陰功巳¶
書王府留情太僕箴¶
　　　賜牛𢎞¶
　　(北史曰煬帝之在東宮數有詩書遺𢎞𢎞亦有答/及嗣位嘗賜𢎞詩云云其同被賜詩者至於文辭)¶
　　(賛揚無/如𢎞美)¶
晉家山吏部魏代盧尚書莫言先哲異奇才並佐予學¶
<pb:KR4h0107_WYG_130-8a>¶
行敦時俗道素乃冲虛納言雲閣上禮儀皇運初彞倫¶
欣有序垂拱事端居¶
　　　賜諸葛穎¶
　　(隋書本傳曰煬帝即位遷頴著作郎/甚見親待帝嘗賜穎詩其卒章曰)¶
叅翰長洲苑侍講肅成門名理窮研覈英華恣討論實¶
錄資平允傳芳導後昆(前闕/)¶
　　　早渡淮¶
平淮既淼淼曉霧復霏霏淮甸未分色泱&KR1071;共晨暉晴¶
<pb:KR4h0107_WYG_130-8b>¶
霞轉孤嶼錦帆出長圻潮魚時躍浪沙禽鳴欲飛會待¶
髙秋晚愁因逝水歸¶
　　　臨渭源¶
西征乃届此山路亦悠悠地幹紀靈異同穴吐洪流濫¶
觴何足擬浮槎難可儔驚波鳴澗石澄岸瀉巖樓滔滔¶
下狄縣淼淼肆神州長林嘯白獸雲徑想青牛風歸花¶
葉散日舉煙霧收直為求人隠非窮轍迹逰¶
　　　還京師¶
<pb:KR4h0107_WYG_130-9a>¶
東都禮儀舉西京冠葢歸是月春之季花栁相依依雲¶
蹕清馳道雕輦御晨暉嘹亮鐃笳奏葳蕤旌斾飛後乗¶
趨文雅前驅厲武威¶
　　　捨舟登陸示慧日道場玉淸𤣥壇徳衆一首¶
天淨宿雲卷日舉長川旦䬃洒林花落逶迤風栁散孤¶
鶴近追羣啼鶯逺相喚蓮舟水處盡畫輪途始半江滻¶
各自遥東西並興嘆巳熏禪慧力復藉金丹捍有異三¶
川逰曽非四門觀於焉履妙道超然登彼岸¶
<pb:KR4h0107_WYG_130-9b>¶
　　　謁方山靈巖寺¶
梵宮既隱隱靈岫亦沈沈平郊送晚日髙峯落逺隂廻¶
旛飛曙嶺疎鐘響晝林蟬鳴秋氣近泉吐石溪深抗迹¶
禪枝地發念菩提心¶
　　　月夜觀星¶
團團素月淨翛翛夕景清谷泉驚暗石松風動夜聲披¶
衣出荆戸躡履歩山楹欣覩明堂亮喜見泰階平觜參¶
猶可識牛女尚分明更移斗柄轉夜久天河横裵徊不¶
<pb:KR4h0107_WYG_130-10a>¶
能寐參差幾種情¶
　　　季秋觀海¶
孟軻叙逰聖枚乗說瘉疾逖聼乃前聞臨深驗兹日浮¶
天迥無岸含靈固非一委輸百谷歸朝宗萬川溢分城¶
　(作一/  空)　碧霧晴連洲彩雲宻欣同夫子觀深愧𤣥虛筆¶
　　　望海¶
碧海雖欣矚金臺空有聞逺水翻如岸遥山倒似雲斷¶
濤還共合連浪或時分馴鷗舊可狎卉木足為羣方知¶
<pb:KR4h0107_WYG_130-10b>¶
小姑射誰復語臨汾¶
　　　詠鷹¶
遷朔欲之衡忽投罻羅裏既以覊華絆仍持獻君子靑¶
骹固絶儔素羽誠難擬湥目表兹稱濶臆斯為美驚獸¶
不及奔猜禽無暇起雖䝉鞲上榮無復凌雲志¶
　　　獻歲讌宮臣¶
三元建上京六佾宴(缺一字/一作吳)城朱庭容衛肅青天春氣¶
明朝光動劍綵長階分珮聲酒闌鐘磬息欣觀禮樂成¶
<pb:KR4h0107_WYG_130-11a>¶
　　　正月十五日于通衢建燈夜升南樓¶
法輪天上轉梵聲天上來燈樹千光照花燄七枝開月¶
影凝流水春風含夜梅旛動黄金地鐘發琉璃臺¶
　　　晚春¶
洛陽春稍晚四望滿春暉楊葉行將暗桃花落未稀窺¶
簷燕爭入穿林鳥亂飛唯當關塞者溽露方霑衣¶
　　　悲秋¶
故年秋始去今年秋復来露濃山氣冷風急蟬聲哀鳥¶
<pb:KR4h0107_WYG_130-11b>¶
擊初移樹魚寒欲隱苔斷霧時通日殘雲尚作雷¶
　　　冬夜¶
不覺嵗將盡巳復入長安月影含氷凍風聲淒夜寒江¶
海波濤壯崤潼坂險難無因寄飛翼徒欲動和鑾¶
　　　夏日臨江¶
夏潭䕃脩竹髙岸坐長楓日落滄江靜雲散逺山空鷺¶
飛林外白蓮開水上紅逍遥有餘興悵望情不終¶
　　　北鄉古松樹¶
<pb:KR4h0107_WYG_130-12a>¶
古松惟一樹森竦詎成林獨留麈尾影猶横偃葢隂雲¶
来聚雲色風度雜風音孤生小庭裏尚表嵗寒心¶
附錄(説見陳/後主)¶
　　　賜守宮女¶
　　(隋遺錄曰大業十二年帝將幸江都東都宮女半/不隨駕泣留帝言遼東小國不足以煩大駕願擇)¶
　　(將征之帝意不囘因戯飛/帛題二十字賜守宮女云)¶
我夢江都好征遼亦偶然但存顔色在離别只今(拾遺/作經)¶
年¶
<pb:KR4h0107_WYG_130-12b>¶
　　　持檝篇賜吳絳仙¶
　　(帝幸江都至汴帝御龍舟蕭妃乘鳳舸毎舟擇妙/䴡女子千人執雕板鏤金檝號為殿脚女中有吳)¶
　　(絳仙者柔麗不與羣輩齒因有寵於帝帝毎/倚簾視絳仙移時不去因吟持檝篇以賜之)¶
舊曲歌桃葉新粧艷落梅將身倚輕檝知是渡江来¶
　　　贈張麗華¶
　　(帝昏湎往往為妖&KR1090;所惑嘗逰吳公宅鷄臺與陳/後主相遇後主侍女數十許中一人逈美帝屢目)¶
　　(之後主云此即䴡華也帝與後主復詩十数篇䴡/華拜求帝一章帝操觚曰䴡華捧侍頳然不懌)¶
見靣無多事聞名爾許時坐来生百媚實箇好相知¶
<pb:KR4h0107_WYG_130-13a>¶
　　　憶韓俊娥二首(拾遺作題/迷樓東柱)¶
　　(帝在廣陵侍兒韓俊娥尤得帝意蕭妃誣罪去/之帝不能止暇日登迷樓憶之題東南二柱云)¶
黯黯愁侵骨綿綿病欲成須知潘岳髩强半為多情¶
不信長相憶絲從髩裏生閒来倚樓立相望幾含情¶
　　　嘲羅羅(七言/)¶
　　(帝常醉逰諸宮偶戲宮婢羅羅者羅/羅畏蕭妃不敢迎帝帝乃嘲之曰)¶
箇人無賴是横波黛染隆顱簇小蛾幸好留儂伴成夢¶
不留儂住意如何¶
<pb:KR4h0107_WYG_130-13b>¶
　　　效劉孝綽雜憶詩二首(襍言○巳上/並見隋遺錄)¶
憶睡時待来剛不来卸粧仍索伴解珮更相催博山思¶
結夢沈水未成灰¶
憶起時投籖初報曉被匿香黛殘枕隱金釵裊笑動上¶
林中除却司晨鳥¶
　　　幸江都作¶
　　(隋書五行志曰大業十一年煬帝自京師如東都/至長樂宮飲酒大醉因賦五言詩其卒章曰徒有)¶
　　(歸飛心無復因風力令美人再三吟咏帝泣下霑/襟侍御者莫不欷歔帝因幸江都復作五言詩云)¶
<pb:KR4h0107_WYG_130-14a>¶
　　(云帝以三月被弑即遭春之應也是年盜賊蜂起/道路隔絶帝遂無還心復夢二豎子歌曰去亦死)¶
　　(住亦死未若乗船渡江水由是築/宮丹陽將居焉功未就而被弑)¶
求歸不得去真成遭箇春鳥聲爭勸酒梅花笑殺人¶
　　　鳳䑵歌(七言/)¶
　　(廣五行志曰隋煬帝三月三日/江上作鳳䑵歌乃唐興之兆)¶
三月三日向江頭正見鯉魚波上游意欲垂鉤往撩取¶
恐是蛟龍還復休¶
　　　迷樓宮人歌(煬帝自/歌附)¶
<pb:KR4h0107_WYG_130-14b>¶
　　(迷樓記曰大業九年帝將再/幸江都有迷樓宮人夜歌云)¶
　河南楊柳樹河北李桃榮楊花飛去去何處李花結¶
　果自然成¶
　　(帝聞其歌披衣起聼召宮女問之云孰使汝歌也/汝自為之邪宮女曰臣有弟在民間曰道途兒童)¶
　　(多唱此帝黙然久之曰天啟之也因索酒自歌云/云後帝幸江都唐帝起兵入京焚迷樓火經月不)¶
　　(滅/)¶
宮木陰濃燕子飛興衰自古漫成悲他日迷樓更好景¶
宮中吐艷變紅輝¶
<pb:KR4h0107_WYG_130-15a>¶
　　　望江南(八闋○襍言/)¶
　　(海山記曰煬帝闢地周二百里為西苑内為十六/院聚巧石為山鑿池為五湖四海又鑿北海周廻)¶
　　(四十里中有三山效蓬萊方丈瀛洲上皆臺榭廻/廊水深數丈開溝通五湖北海盡通行龍鳳舸帝)¶
　　(多泛東湖因製湖上曲望江南八闋云○西溪叢/語曰望江南者朱崖李太尉鎮關西日為亡姬謝)¶
　　(秋娘所作後/進入教坊)¶
湖上月偏照列仙家水浸寒光鋪枕簟浪攪晴影走金¶
蛇偏稱泛靈槎○光景好輕彩望中斜淸露冷侵銀兎¶
影西風吹落桂枝花開宴思無涯¶
<pb:KR4h0107_WYG_130-15b>¶
湖上栁煙裏不勝垂宿霧洗開明媚眼東風揺弄好腰¶
肢煙雨更相宜○環曲岸陰覆畫橋低線拂行人春晚¶
後絮飛晴雪暖風時幽意更依依¶
湖上雪風急&KR1089;還多輕片有時敲竹戸素華無韻入澄¶
波望外玉相磨○湖水逺天地色同和仰靣莫思梁苑¶
賦朝来且聼玉人歌不醉擬如何¶
湖上草碧翠浪通津脩帶不為歌舞緩濃鋪堪作醉人¶
茵無意襯香衾○晴霽後顔色一般新逰子不歸生滿¶
<pb:KR4h0107_WYG_130-16a>¶
地佳人逺意寄靑春留詠卒難伸¶
湖上花天水浸靈芽淺蕋水邊勻玉粉濃苞天外剪明¶
霞只在列仙家○開爛熳挿髩若相遮水殿春寒幽冷¶
艷玉軒晴照暖添華淸賞思何賒¶
湖上女精選正輕盈猶恨乍離金殿侶相將盡是采蓮¶
人淸唱謾頻頻○軒内好嬉戲下龍津玉管朱絃聞盡¶
夜踏靑鬬草事靑春玉輦從羣真¶
湖上酒終日助清歡檀板輕聲銀甲緩醅浮香米玉蛆¶
<pb:KR4h0107_WYG_130-16b>¶
寒醉眼暗相看○春殿晚仙艷奉杯盤湖上風光眞可¶
愛醉鄉天地就中寛帝主正清安¶
湖上水流遶禁園中映日暖揺淸翠動落花香暖衆紋¶
紅蘋末起淸風○閒縱目魚躍小蓮東泛泛輕摇蘭棹¶
穩沈沈寒影上仙宮逺意更重重¶
　¶
　¶
　古詩紀卷一百三十¶
