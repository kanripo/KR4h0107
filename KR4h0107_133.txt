# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:26.816837
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷一百三十三
<pb:KR4h0107_WYG_133-1a>¶
欽定四庫全書¶
　古詩紀巻一百三十三　　明　馮惟訥　撰¶
隋第四¶
　薛道衡(字𤣥&KR0056;河東汾陰人少孤専精好學甚著才/名為齊尚書左外兵郎齊亡周武引用為御)¶
　　(史二命士隋髙祖受禪除内史累遷上儀同三司/出檢校襄州煬帝嗣位道衡上文皇帝頌帝覽之)¶
　　(不恱尋以論/時政見害)¶
　　樂府¶
　　　出塞二首(和楊素○/以下五言)¶
<pb:KR4h0107_WYG_133-1b>¶
髙秋白露團上將出長安塵沙塞下暗風月隴頭寒轉¶
蓬隨馬足飛霜落劍端凝雲迷代郡流水凍桑乾烽㣲¶
桔橰逺橋峻轆轤難從軍多惡少召募盡材官伏堤時¶
卧鼔疑兵乍解鞍栁(一作/龍)城擒冒頓長坂納呼韓受降¶
今更築燕然已重刋還嗤傅介子辛苦刺樓蘭¶
邊庭烽火驚挿羽夜徴兵少昊騰金氣文昌動將星長¶
驅鞮汗北直指夫人城絶漠三秋暮窮隂萬里生寒夜¶
哀笛曲霜天斷鴈聲連旗下鹿塞疊鼔向龍庭妖雲墜¶
<pb:KR4h0107_WYG_133-2a>¶
虜陣暈月遶胡營左賢皆頓顙單于巳繫纓絏馬登𤣥¶
闕鈎鯤臨北溟當知霍驃騎髙第起西京¶
　　　昭君辭¶
我本良家子充選入椒庭不䝉女史進更失畫師情蛾¶
眉非本質蟬鬢改真形専由妾命薄誤使君恩輕啼霑¶
渭橋路歎别長安城夜依寒草宿朝逐轉蓬征卻望關¶
山迥前瞻沙漠平胡風帶秋月嘶馬雜笳聲毛裘易羅¶
綺氈帳代金屏自知蓮臉歇羞㸔菱鏡明釵落終應棄¶
<pb:KR4h0107_WYG_133-2b>¶
髻解不須縈何用單于重詎假閼氏名駃騠聊彊食筒¶
(一作/桐)酒未能傾心隨故鄉㫁愁逐塞雲生漢宫如有憶¶
為視旄頭星¶
　　　昔昔鹽¶
垂栁覆金堤蘼蕪葉復齊水溢芙蓉沼花飛桃李蹊採¶
桑秦氏女織錦竇家妻關山别蕩子風月守空閨恒斂¶
千金笑長垂䨇玉啼盤龍隨鏡隱彩鳳逐帷低飛䰟同¶
夜鵲倦寢憶晨雞暗牖懸蛛網空梁落燕泥前年過代¶
<pb:KR4h0107_WYG_133-3a>¶
北今歲往遼西一去無消息那能惜馬蹄¶
　　　豫章行(七言/)¶
江南地逺接閩甌山東英妙屢經逰前瞻疊嶂千重阻¶
却帶驚湍萬里流楓葉朝飛向京洛文魚夜過歴吳洲¶
君行逺度茱萸嶺妾住長依明月樓樓中愁思不開嚬¶
始復臨窻望早春鴛鴦水上萍初合鳴鶴園中花併新¶
空憶常時角枕處無復前日畫眉人照骨金環誰用許¶
見膽明鏡自生塵蕩子從来好留滯况復關山逺迢遞¶
<pb:KR4h0107_WYG_133-3b>¶
當學織女嫁牽牛莫作姮娥叛夫壻偏訝思君無限極¶
欲罷欲忘還復憶願作王母三青鳥飛去飛来傳消息¶
豐城䨇劍昔曽離經年累月復相隨不畏將軍成乆别¶
只恐封侯心更移¶
　　詩¶
　　　從駕幸晉陽(以下/五言)¶
省方遵往册逰豫叶前經金吾朝戒道校尉晚巡營重¶
巒下飛騎絶浦渡連旌澗水寒逾咽松風逺更淸方觀¶
<pb:KR4h0107_WYG_133-4a>¶
翠華返簮筆上云亭¶
　　　奉和月夜聽軍樂應詔¶
旌門臨古堞徼道度深隍月冷疑秋夜山寒落夏霜遥¶
空澄暮色淸景散餘光笳聲喧隴水鼔曲噪漁陽沈鬱¶
興神思眺聽發天章嵩岱終難學丘陵徒自强¶
　　　奉和臨渭源應詔¶
𤣥功復禹迹至徳去湯羅玉關亭障逺金方水石多八¶
川兹一態萬里導長波驚流注陸海激浪象天河(三輔/黄圖)¶
<pb:KR4h0107_WYG_133-4b>¶
(云渭水貫/都象天河)鸞旗歴巖谷龍穴暫經過西老陪逰宴南風¶
起詠歌庶品䝉仁澤生靈穆太和㣲臣惜暮景願駐魯¶
陽戈¶
　　　秋日逰昆明池(江總元行恭/皆有此詩)¶
㶚陵因靜退靈沼暫徘徊新船木蘭檝舊宇豫章材荷¶
心宜露泫竹徑重風来魚潜疑刻石沙暗似沈灰琴逢¶
鶴欲舞酒遇菊花開羈心與秋興陶然寄一杯¶
　　　敬酬楊僕射山齋獨坐¶
<pb:KR4h0107_WYG_133-5a>¶
相望山河近相思朝夕勞龍門竹箭急華岳蓮花髙岳¶
髙嶂重疊鳥道風煙接遥原樹若薺逺水舟如葉葉舟¶
旦旦浮驚波夜夜流露寒洲渚白月冷函關秋秋夜清¶
風發彈琴即鑑月雖非莊舄歌吟詠常思越(楊素封/越國公)¶
　　　重酬楊僕射山亭¶
寂寂無與晤朝端去總戎空庭聊歩月閒坐獨臨風臨¶
風時太息歩月山泉側朝朝散霞彩暮暮澄秋色秋色¶
遍臯蘭霞彩落雲端吹旌朔氣冷照劍日光寒光寒塞¶
<pb:KR4h0107_WYG_133-5b>¶
草平氣冷咽笳聲將軍獻凱入藹藹風雲生¶
　　　入郴江¶
仗節遵嚴㑹揚舲泝急流征塗非白馬水勢類黄牛跳¶
波鳴石磧濺沫擁沙洲岸迴槎倒轉灘長船却浮縁崖¶
頻斷挽挂壁屢移鈎還憶青絲騎東方來上頭¶
　　　渡北河¶
連旌映溆浦疊鼔拂沙(一作/河)洲桃花長新浪竹箭下奔¶
流塞雲臨逺艦胡風入陣樓劍㧞蛟將出驂驚黿欲浮¶
<pb:KR4h0107_WYG_133-6a>¶
鴈書終立效燕相果封侯勿恨關河逺且寛邊地愁¶
　　　和許給事善心戲塲轉韻¶
京洛重新年復屬月輪圓雲間璧獨轉空裏鏡孤懸萬¶
方皆集㑹百戲盡来前臨衢車不絶夾道閣相連驚鴻¶
出洛水翔鶴下伊川艷質迴風雪笙歌韻管絃佳麗儼¶
成行相擕入戲塲衣類何平叔人同張子房髙髙城裏¶
髻峩峩樓上粧羅裙飛孔雀綺帶垂鴛鴦月映班姬扇¶
風飄韓壽香竟夕魚負燈徹夜龍銜燭歡笑無窮巳歌¶
<pb:KR4h0107_WYG_133-6b>¶
詠(一作/吹)還相續羌笛隴頭吟胡舞龜兹曲假靣飾金銀¶
盛服揺珠玉宵深戲未闌竸為人所難卧驅飛玉勒立¶
騎轉銀鞍縱横既躍劍揮霍復跳丸抑揚百獸舞盤跚¶
五禽戲狻猊弄斑足巨象垂長鼻青羊跪復跳白馬迴¶
旋騎(一作/駛)忽覩羅浮起俄㸔鬱昌至峯嶺既崔嵬林叢¶
亦青翠麋鹿(一作/麏䴥)下騰倚猴猿或蹲跂金徒列舊刻玉¶
律動新灰甲荑垂陌栁殘花散苑梅繁星漸寥落斜月¶
尚徘徊王孫猶勞戲公子未歸来共酌瓊酥酒同傾鸚¶
<pb:KR4h0107_WYG_133-7a>¶
鵡杯普天逢聖日兆庶喜康哉¶
　　　展敬上鳳林寺¶
淨土連幽谷寳塔對危峯林棲丹穴鳳地邇白沙龍獨¶
巖樓迥出複道閣相重洞開朝霧斂石濕曉雲濃髙篠¶
低雲葢風枝響和鐘簷隂翻細栁澗影落長松珠桂浮¶
明月蓮座吐芙蓉隱淪徒有意心迹未相從¶
　　　從駕天池應詔¶
上聖家寰宇威畧振邊陲八維窮眺覽千里曳(一作/轉)旌¶
<pb:KR4h0107_WYG_133-7b>¶
旗駕黿臨碧海控驥踐瑶池曲浦騰逺霧深浪駭鯨螭¶
　　　梅夏應教¶
長廊連紫殿細雨應黄梅浮雲半(拾遺/作映)空上清吹隔池¶
来集鳳桐花散勝龜蓮葉開幸逢為善樂頻降濟時才¶
　　　人日思歸¶
入春纔七日離家巳二年人歸落鴈後思發在花前¶
　　　夏晚¶
流火稍西傾夕影遍曾城髙天澄逺色秋氣入蟬聲¶
<pb:KR4h0107_WYG_133-8a>¶
　　　歲窮應教¶
故年隨夜盡初春逐曉生方驗從軍樂飲至入西京¶
　　　詠苔紙¶
昔時應春色引渌泛淸流今来承玉管布字改銀鈎¶
　魏澹(字彦深鉅鹿下曲陽人博涉經史文詞贍逸齊/時為中書舍人周武平齊授納言中士隋髙祖)¶
　　(受禪為散騎侍郎太/子舎人遷著作郎)¶
　　　初夏應詔¶
雖度芳春節物色尚餘華出簾飛小燕映戸落殘花舞¶
<pb:KR4h0107_WYG_133-8b>¶
衫飄細縠歌扇掩輕紗蘭房本宜夜不畏日光斜¶
　　　詠階前萱草¶
綠草正含芳靃靡映前堂帶心花欲發依籠葉巳長雲¶
度時無影風来乍有香横得忘憂號余憂遂不忘¶
　　　詠石榴¶
分根金谷裏移植廣庭中新枝含淺綠晚蕚散輕紅影¶
入環階水香隨度隙風路逺無由寄徒念春閨空¶
　　　園樹有巢鵲戲以詠之¶
<pb:KR4h0107_WYG_133-9a>¶
畏玉心常駭填河力已窮夜飛還繞樹朝鳴且向風(闕/)¶
來寧自伐識歲不論功早晚時應至輕舉一排空¶
　　　詠桐¶
本求裁作瑟何用削成珪願寄華庭裏枝横待鳳棲¶
　辛徳源(字孝基隴西狄道人仕北齊厯散騎侍郎遷/郎中齊滅仕周隋髙祖受禪不得調隱於林)¶
　　(慮山中著幽居賦以自寄刺史崔夢武奏之謫/從軍討南寧還牛𢎞薦脩國史轉諮議叅軍卒)¶
　　　短歌行¶
馳射罷金溝戲笑上雲樓少妻鳴趙瑟侍妓轉吳謳杯¶
<pb:KR4h0107_WYG_133-9b>¶
度浮香滿扇舉細塵浮星河耿凉夜飛月艷新秋忽念¶
奔駒促彌欣執燭逰¶
　　　白馬篇¶
任俠重芳辰相從競逐春金羈絡赭汗紫縷(一作/陌)應紅¶
塵寳劍提(一作/横)三尺雕弓韜六鈞鳴珂蹀細栁飛盖出¶
宜春遥見浮光(一作/雲)發懸知上頭人¶
　　　霹靂引¶
出地聲初奮乗乾威更作雲銜天笑明雨帶星精落碎¶
<pb:KR4h0107_WYG_133-10a>¶
枕神無擾震楹書自若側聞吟白虎逺見飛𤣥鶴¶
　　　猗蘭操¶
奏事傳靑閣拂除乃陶嘉散條凝露彩含芳映日華巳¶
知香若麝無怨直如麻不學芙蓉草空作眼中花¶
　　　成連(列子曰伯牙/學琴於成連)¶
征夫從逺役歸望絶雲端簔笠城踰壊霜落梅初寒雪¶
夜愁烽濕氷朝飲馬難寂寂長安信誰念客衣單¶
　　　芙蓉花¶
<pb:KR4h0107_WYG_133-10b>¶
洛神挺凝素文君拂艷紅麗質徒相比鮮彩兩難同光¶
臨照波日香隨出岸風渉江良自逺託意在無窮¶
　　　浮逰花(樂府無名列芙蓉花之/後左克明作辛徳源)¶
窻中斜日照池上落花浮若畏春風晚當思秉燭逰¶
　　　東飛伯勞歌¶
合歡芳樹連理枝荆王神女乍相隨誰家妖艷蕩輕舟¶
含嬌轉眄騁風流犀栧蘭橈翠羽盖雲羅霧縠蓮花帶¶
女兒年幾十六七玉靣新妝映朝日落花從風俄度春¶
<pb:KR4h0107_WYG_133-11a>¶
空留可憐何處新¶
　　　星名¶
邊䘲昏髙栁爟火照離宫明堂發三令勾陳集五戎素¶
扇(一作/羽)麾全月朱旗引半虹虎落驚氛斂龍城宿霧通¶
擊鐘張大樂置酒宴羣公關山無復阻車書方大同¶
　栁𧦪(字顧言襄陽人初仕梁梁亡入隋為晉王諮議/叅軍仁壽初引為東宫學士𧦪俊辯嗜酒言雜)¶
　　(俳諧為太子之所親狎煬帝/嗣位拜秘書監從幸江都卒)¶
　　　奉和晚日揚子江應制¶
<pb:KR4h0107_WYG_133-11b>¶
詰旦金鐃發驂駕出城闉鮮雲臨葆蓋細草藉斑輪千¶
里煙霞色四望江山春梅風吹落蘂酒雨減輕塵日斜¶
歡未畢睿想良非一風生疊浪起霧巻孤帆出掞藻麗¶
繁星髙論光朝日空美鄒枚侣(一作/舉)終謝淵雲筆¶
　　　奉和晚日揚子江應教¶
大江都㑹所長洲有舊名西流控岷蜀東汎邇蓬瀛未¶
覩纖羅動先聽逺濤聲空濛雲色晦浹疊浪華生欲知¶
暮雨歇當觀飛斾輕¶
<pb:KR4h0107_WYG_133-12a>¶
　　　奉和春日臨渭水應令¶
飲馬投錢岸解釣剖璜津風絲曳香餌覆杯懐昔人¶
　　　詠死牛¶
一朝辭紺幰千里别黄河對衣徒下泣扣角詎聞歌¶
　　　陽春歌¶
春鳥一囀有千聲春花一叢千種名旅人無語坐(一作/出)¶
簷楹思鄉懐土志難平唯當文共酒暫與興相迎¶
　牛𢎞(字里仁安定鶉觚人開皇初授秘書監封竒章/郡公後進位右光祿大夫大業六年從幸卒于)¶
<pb:KR4h0107_WYG_133-12b>¶
　　(江/都)¶
　　　奉和冬至乾陽殿受朝應詔¶
恭己臨萬㝢宸居御八埏作貢菁茅集來朝圭黻連司¶
儀三揖盛掌禮九賔䖍重欄映如璧複殿繞非煙¶
　許善心(字務本髙陽北新城人起家新安玉法曹陳/禎明二年加通直散騎常侍聘於隋遇髙祖)¶
　　(伐陳留縶賔館聞陳亡衰服號哭詔就館拜官善/心伏泣受命髙祖顧左右曰我平陳國唯獲此人)¶
　　(遷虞部侍郎為秘書攝太常預議定禮樂及/煬帝為宇文化及所弑善心以不屈遇害)¶
　　　奉和賜詩¶
<pb:KR4h0107_WYG_133-13a>¶
帝道屬昇平天文預觀象兹生荷化育博施多含飬正¶
始振皇風端居留眷想夕拜叅近侍朝恩濫𢎞奬温樹¶
貴不言克艱庶無爽¶
　　　奉和還京師¶
重光闡帝圖肆覲荷來蘇卜洛連新邑因秦還舊都雷¶
警三宸衛星陳七萃驅從風折鳳羽曜日拖魚鬚憲章¶
殫禮樂容服偹車徒迴鑾入酆鎬從蹕度枌榆冉冉年¶
和變遲遲節物徂餘花照玉李細葉剪珪梧朝夕萬國¶
<pb:KR4h0107_WYG_133-13b>¶
湊海會百川輸㣲生逢大造倐忽改榮枯¶
　　　於太常寺聽陳國蔡子元所校正聲樂¶
維陽成禮樂治定昔君臨充庭觀樹羽之(一作/上)帝仰摐¶
金既因鐘石變將隨河海沈湛露廢還序承風絶復尋¶
衮章無舊迹韶夏有餘音澤竭英莖散人遺憂思深悲¶
來未減瑟淚下正聞琴詎似文侯睡聊同㣲子吟鐘奏¶
殊南北商聲異古今獨有延州聽應知亡國音¶
　　　奉和冬至乾陽殿受朝應詔¶
<pb:KR4h0107_WYG_133-14a>¶
森森羅陛衛噦噦鏘璁珩禮殫五瑞輯樂闋九功成(闕/)¶
　¶
　¶
　¶
　¶
　¶
　¶
　¶
<pb:KR4h0107_WYG_133-14b>¶
　¶
　¶
　¶
　¶
　¶
　¶
　¶
　古詩紀卷一百三十三¶
