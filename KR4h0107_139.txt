# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:26.957820
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷一百三十九
<pb:KR4h0107_WYG_139-1a>¶
欽定四庫全書¶
　古詩紀巻一百三十九　　明　馮惟訥　撰¶
隋第十¶
　郊廟歌辭¶
　　圜丘歌八首¶
　　(隋書樂志曰文帝開皇中詔牛𢎞姚察許善心虞/世基劉臻等詳定雅樂𢎞等奏曰伏奉明詔詳定)¶
　　(雅樂博訪知音旁求儒彦研校是非定其去就取/為一代正樂具在本司於是并撰歌辭三十首詔)¶
　　(并令施行牛𢎞傳曰開皇九年奉詔改定雅樂又/作樂府歌辭撰定圜丘五帝凱樂按此則諸歌辭)¶
<pb:KR4h0107_WYG_139-1b>¶
　　(當為牛𢎞/所作也)¶
　　　昭夏(降神/)¶
肅祭典協良辰具嘉薦俟皇臻禮方成樂巳變感靈心¶
廻天睠闢華闕下乾宮乗精氣御祥風望爟火通田燭¶
膺介圭受瑄玉神之臨慶隂陽煙衢洞宸路深善既福¶
徳斯輔流鴻祚徧區宇¶
　　　皇夏(皇帝/升壇)¶
於穆我后昭明有融道濟區域功格𤣥穹百神警衛萬¶
<pb:KR4h0107_WYG_139-2a>¶
國承風仁深徳厚信洽義豐明發思政勤憂在躬鴻基¶
惟永福祚長隆¶
　　　登歌¶
德深禮大道髙饗穆就陽斯恭陟配斯肅血膋升氣冕¶
裘標服誠感清𤣥信陳史祝祇承靈貺載膺多福¶
　　　諴夏(皇帝/初獻)¶
肇禋崇祀式奉(一作/大報)尊靈因髙盡(一作/就)敬掃地推誠六¶
宗隨兆五緯陪營雲和發韻孤竹揚聲(一作/清)我粢既潔¶
<pb:KR4h0107_WYG_139-2b>¶
我酌惟明元神是鑒百禄来成¶
　　　文舞(皇帝既/獻奏)¶
皇矣上帝受命自天睿圖作極文教遐宣四方監觀萬¶
國陶甄有苖斯格無得稱焉天地之經和樂具舉休徴¶
咸萃要荒式序正位履端秋霜春雨¶
　　　需夏(皇帝飲/福酒)¶
禮以恭事薦以饗時載清𤣥酒備絜薌萁廻旒分爵思¶
媚軒墀恵均徹爼祥降受釐十倫以具百福斯滋克昌¶
<pb:KR4h0107_WYG_139-3a>¶
厥徳永祚鴻基¶
　　　武舞¶
御厯膺期乗乾表則成功戡亂順時經國兵暢五材武¶
𢎞七徳憬彼遐裔化行充塞三道備舉二儀交泰情發¶
自中義均莫大祀敬恭肅鍾鼓繁㑹萬國斯歡兆民斯¶
賴享兹介福康哉元首惠我無疆天長地久¶
　　　昭夏(送神/)¶
享序洽祀禮施神之駕儼將馳奔精驅長離耀牲煙達¶
<pb:KR4h0107_WYG_139-3b>¶
絜誠照騰日馭鼔電鞭辭下土升上𤣥瞻寥廓杳無際¶
憺羣心留餘惠¶
　　　五郊歌五首¶
　　(隋書樂志曰五郊歌辭青郊奏角音赤郊奏徴音/黄郊奏宮音白郊奏商音黒郊奏羽音迎送神登)¶
　　(歌與圜/丘同)¶
　　　青帝歌角音¶
震宮初動木徳惟仁龍精戒旦鳥厯司春陽光煦物温¶
風先導巖處載驚膏田巳冒犧牲豐絜金石和聲懐柔¶
<pb:KR4h0107_WYG_139-4a>¶
備禮明徳惟馨¶
　　　赤帝歌徴音¶
長嬴開序炎上為徳執禮司萌持衡御國重離得位芒¶
種在時含櫻薦實木槿垂㽔慶賞既行髙明可處順時¶
立祭事昭福舉¶
　　　黄帝歌宮音¶
爰稼作土順位稱坤孕金成徳履艮為尊黄本内色宮¶
實聲始萬物資生四時咸紀靈壇汎掃盛樂髙張威儀¶
<pb:KR4h0107_WYG_139-4b>¶
孔備福履無疆¶
　　　白帝歌商音¶
西成肇節盛徳在秋三農稍巳九穀行收金氣肅殺商¶
威飂戾嚴風鼔莖繁霜隕蔕厲兵詰暴敇法慎刑明神¶
降嘏國歩惟寧¶
　　　黑帝歌羽音¶
𤣥英啓候冥陵初起虹藏於天雉化於水嚴關重閉星¶
廻日窮黄鍾動律廣莫生風𤣥樽示本天産惟質恩覃¶
<pb:KR4h0107_WYG_139-5a>¶
外區福流京(隋書/作景)室¶
　　感帝歌¶
　　(隋書樂志曰祀感帝奏諴/夏迎送神登歌與圜丘同)¶
　　　諴夏¶
禘祖垂典郊天有章以春之孟於國之陽繭栗惟誠陶¶
匏斯尚人天接禮明幽交暢火靈降祚火厯載隆烝哉¶
帝道赫矣皇風¶
　　雩祭歌¶
<pb:KR4h0107_WYG_139-5b>¶
　　(隋書樂志曰雩祭蜡祭朝日夕月並/奏諴夏其迎送神登歌並與圜丘同)¶
　　　諴夏¶
朱明啓候時載陽肅若舊典延五方嘉薦以陳盛樂奏¶
氣序和平資靈佑公田既雨私亦濡民殷俗富政化敷¶
　　蜡祭歌¶
　　　諴夏¶
四方有祀八蜡酬功收藏既畢榛葛送終使之必報祭¶
之斯索三時告勞一日為澤神祗必来鱗羽咸致惟義¶
<pb:KR4h0107_WYG_139-6a>¶
之盡惟仁之至年成物阜罷役息民皇恩已洽靈慶無¶
垠¶
　　朝日夕月歌二首¶
　　　朝日諴夏¶
扶木上朝暾嵫山沈暮景寒来逰晷促暑至馳輝永時¶
和合璧耀俗泰重輪明執圭盡昭事服冕罄䖍誠¶
　　　夕月諴夏¶
澄輝燭地域流耀鏡天儀厯草隨弦長珠胎逐望虧成¶
<pb:KR4h0107_WYG_139-6b>¶
形表蟾兎竊藥資王母西郊禮既成幽壇福惟厚¶
　　方丘歌四首¶
　　(隋書樂志曰祭方丘唯/此四者異餘並同圜丘)¶
　　　昭夏(迎神/)¶
柔功暢隂徳昭陳瘞典盛𤣥郊篚冪淸膋鬯馥皇情䖍¶
具寮肅笙頌合鼓鼗㑹出桂旌屯虬葢敬如在肅有承¶
神胥樂慶福膺¶
　　　登歌(奠玉/帛)¶
<pb:KR4h0107_WYG_139-7a>¶
道惟生育器乃包藏報功稱範殷薦有常六瑚已饋五¶
齊流香貴誠尚質敬洽義章神祚惟永帝業增昌¶
　　　諴夏(初獻/)¶
厚載垂徳崑丘主神隂壇吉禮北至良辰鑒水呈絜牲¶
栗表純樽壺夕啓幣玉朝陳羣望咸秩精靈畢臻祚流¶
于國祉被于人¶
　　　昭夏¶
奠既徹獻已周竦靈駕逝逺逰洞四極帀九縣慶方流¶
<pb:KR4h0107_WYG_139-7b>¶
祉恒遍埋玉氣掩牲芳晰神理顯國文¶
　　神州歌¶
　　(隋書樂志曰祭神州奏社稷先農並/奏諴夏其迎送神登歌並與方丘同)¶
　　　諴夏¶
四海之内一和之壤地曰神州物賴生長咸池既降泰¶
圻斯饗牲牷尚黒珪玉實兩九㝢載寧神功克廣¶
　　社稷歌四首¶
　　　春祈社諴夏¶
<pb:KR4h0107_WYG_139-8a>¶
厚地開靈方壇崇祀達以風露樹之松梓勾萌既甲芟¶
柞伊始恭祈粢盛載膺休祉¶
　　　春祈稷諴夏¶
粒食興教播厥有先尊神致絜報本惟䖍瞻榆束耒望¶
杏開田方憑戬福佇詠豐年¶
　　　秋報社諴夏¶
北墉申禮單出表誠豐犧入薦華樂在庭原隰既平泉¶
流又淸如雲巳望髙廪斯盈¶
<pb:KR4h0107_WYG_139-8b>¶
　　　秋報稷諴夏¶
民天務急農亦勤止或蓘或藨惟穈惟芑凉風戒時嵗¶
云秋矣物成則報功施必祀¶
　　先農歌¶
　　　諴夏¶
農祥晨晰土膏初起春原俶載青壇致祀歛蹕長阡廻¶
旌外壝房爼飾薦山罍沈滓親事朱紘躬持黛耜恭神¶
務穯受禧降祉¶
<pb:KR4h0107_WYG_139-9a>¶
　　先聖先師歌¶
　　　諴夏¶
經國立訓學重教先三墳肇冊五典留篇開鑿理著陶¶
鑄功宣東膠西序春誦夏弦芳塵載仰祀典無騫¶
　　太廟樂歌九首¶
　　　迎神歌¶
務本興教尊神體國霜露感心享祀陳則官聯式序奔¶
走在庭几筵結慕裸獻惟誠嘉樂載合神其降止永言¶
<pb:KR4h0107_WYG_139-9b>¶
保之錫以繁祉¶
　　　登歌¶
孝熈嚴祖師象敬宗惟皇肅肅有来雍雍雕梁霞複繡¶
橑雲重觀聽自感奉璋伊恭彞斚盡飾羽綴有容升歌¶
發藻景福来從¶
　　　爼入歌(郊丘廟/社同)¶
祭本用初祀由功舉駿奔咸㑹供神有序明酌盈樽豐¶
犧實爼幽金既薦繢錯惟旅享由明徳香非稷黍載流¶
<pb:KR4h0107_WYG_139-10a>¶
嘉慶克固鴻緒¶
　　　皇髙祖太原府君神室歌¶
締基發祥肇源興慶廼仁廼哲克明克令庸宣國圖善¶
流人詠開我皇業七百同盛¶
　　　皇曾祖康王神室歌¶
皇條俊茂帝系靈長豐功疊軌厚利重光福由善積代¶
以徳彰嚴恭盡禮永錫無疆¶
　　　皇祖獻王神室歌¶
<pb:KR4h0107_WYG_139-10b>¶
盛才必逹丕基增舊渉渭同符遷邠等構𢎞風邁徳義¶
髙道富神鑒孔昭王猷克懋¶
　　　皇考太祖武元皇帝神室歌¶
深仁㝠著至道潜敷皇矣太祖耀名天衢翦商隆祚奄¶
宅隋區有命既集誕開靈符¶
　　　飲福酒歌(郊丘廟/社同用)¶
神道正直祀事有融肅雍備禮莊敬在躬羞燔巳具奠¶
酹將終降祥惟永受福無窮¶
<pb:KR4h0107_WYG_139-11a>¶
　　　送神歌¶
饗禮具利事成佇旒冕肅簮纓金奏終玉爼撤盡孝敬¶
窮嚴絜人祇分哀樂半降景福憑幽賛¶
　燕射歌辭¶
　　元㑹大饗歌十一首¶
　　　皇夏(皇帝出入殿庭奏/郊丘廟社並同)¶
深哉皇度粹矣天儀司陛整蹕式道先馳八屯霧擁七¶
萃雲披退揚進揖歩矩行規句陳乍轉華葢徐移羽旗¶
<pb:KR4h0107_WYG_139-11b>¶
照耀珪組陸離居髙念下處安思危照臨有度紀律無¶
虧¶
　　　肆夏(太子/出入)¶
惟熈帝載式固王猷體乾建本是曰孟侯馳道美漢寢¶
門稱周徳心既廣道業惟優傅保斯導賢才與逰瑜玉¶
發響畵輪停輈皇基方峻匕鬯恒休¶
　　　食舉歌(八曲/)¶
燔黍設教禮之始五味相資火為紀平心和徳在甘㫖¶
<pb:KR4h0107_WYG_139-12a>¶
牢羞既陳鍾石俟以斯而御揚盛軌¶
飬身必敬禮食昭時和嵗阜庶物饒鹽梅既濟鼎鉉調¶
特以膚腊加臐膮威儀濟濟懋皇朝¶
饔人進羞樂侑作川潛之膾雲飛臛甘酸有宜芬芍藥¶
金敦玉豆盛交錯御鼓既聲安以樂¶
玉食惟后膳必珍芳菰既絜重秬新是能安體又調神¶
荆包必至海貢陳用之有節徳無垠¶
嘉羞入饋猶化謐沃土名滋帝臺實陽華之菜雕陵栗¶
<pb:KR4h0107_WYG_139-12b>¶
鼎爼芬芳豆邊溢通幽致逺車書一¶
道髙物備食多方山膚既善水豢良桓蒲在位簨業張¶
加籩折爼爛成行恩風下濟道化光¶
禮以安國仁為政具物必陳饔牢盛罝罘斤斧順時令¶
懐生熈熈皆得性於兹宴喜流嘉慶¶
皇道四達禮樂成臨朝日舉表時平甘芳既飫醑以淸¶
揚休玉巵正性情隆我帝載永明明¶
　　　上夀歌¶
<pb:KR4h0107_WYG_139-13a>¶
俗已乂時又良朝玉帛㑹衣裳基同北辰乆夀共南上¶
長黎元鼓腹樂未央¶
　　宴羣臣登歌¶
皇明馭厯仁深海縣載擇良辰式陳髙宴顒顒卿士昻¶
昻侯甸車旗煜爚衣纓葱蒨樂正展懸司宮飾殿三揖¶
稱禮九賔為傳圎鼎臨碑方壺在靣鹿鳴成曲嘉魚入¶
薦筐篚相輝獻酬交徧飲和飽徳恩風長扇¶
　　皇后房内歌¶
<pb:KR4h0107_WYG_139-13b>¶
　　(隋書樂志曰髙祖龍潜時頗好音樂嘗倚琵琶作/歌二章名曰地厚天髙託言夫婦之儀牛𢎞修皇)¶
　　(后房内之樂因取之為房内曲/命婦入并登歌上夀並用之)¶
至順垂典正内𢎞風母儀萬國訓範六宮求賢啓化進¶
善宣功家邦載序道業斯融¶
　　大射登歌¶
道謐金科照時乂玉條明優賢饗禮洽選徳射儀成鑾¶
旗欝雲動寳軑儼天行巾車整三乏司裘飾五正鳴球¶
響髙殿華鐘震廣庭烏號傳昔美淇衛著前名揖讓皆¶
<pb:KR4h0107_WYG_139-14a>¶
時傑升降盡朝英附枝觀體定杯水覩心平豐觚既来¶
去燔炙復縱横欣看禮樂盛喜遇黄河淸¶
　鼔吹曲辭¶
　　凱樂歌辭三首¶
　　　述帝徳¶
於穆我后睿哲欽明膺天之命載育祥生開元創厯邁¶
徳垂聲朝宗萬㝢祗事百靈煥乎皇道昭哉帝則惠政¶
滂流仁風四塞淮海未賔江湖背徳運籌必勝濯征斯¶
<pb:KR4h0107_WYG_139-14b>¶
克八荒霧巻四表雲褰雄圖盛畧邁後光前寰區巳泰¶
福祚方延長歌凱樂天子萬年¶
　　　述諸軍用命¶
帝徳逺覃天維宏布功髙雲天聲隆韶濩惟彼海隅未¶
從王度皇赫斯怒元戎啓路桓桓猛將赳赳英謨攻如¶
燎髪戰似摧枯救兹塗炭克彼(一作/從)妖逋塵淸兩越氛¶
靜三吳鯨鯢已夷封疆載闢班馬蕭蕭歸旌奕奕雲臺¶
表効司勲紀績業並山河道固金石¶
<pb:KR4h0107_WYG_139-15a>¶
　　　述天下太平¶
阪泉軒徳丹浦堯勲始實以武終乃以文嘉樂聖主大¶
哉為君出師命將廓定重氛書軌既并干戈是戢𢎞風¶
設教政成人立禮樂聿興衣裳載緝風雲自美嘉祥爰¶
集皇皇聖政穆穆神猷牢籠虞夏度越姬劉日月比耀¶
天地同休永淸四海長帝九州¶
　舞曲歌辭¶
　　文武舞歌二首¶
<pb:KR4h0107_WYG_139-15b>¶
　　(隋書樂志曰隋有文舞武舞舞各六十四人又依/樂記象徳擬功初来就位摠干而立思君道之難)¶
　　(也發揚蹈厲威而不殘也舞亂皆坐四海咸安也/武始而受命再成而定山東三成而平蜀道四成)¶
　　(而北狄是通五成而江南/是拓六成復綴以闡太平)¶
　　　文舞歌¶
天睠有屬后徳惟明君臨萬㝢昭事百靈濯以江漢樹¶
之風聲罄地畢歸窮天皆至六戎仰朔八蠻請吏煙雲¶
獻彩龜龍表異緝和禮樂爕理隂陽功由舞見徳以歌¶
彰兩儀同大日月齊光¶
<pb:KR4h0107_WYG_139-16a>¶
　　　武舞歌¶
惟皇御㝢惟帝乘乾五材並用七徳兼宣平暴夷險拯¶
溺救燔九域載安兆庶斯賴續地之厚補天之大聲隆¶
有截化覃無外鼔鍾既奮干戚攸陳功髙徳重政謐化¶
淳鴻休永播久而彌新¶
　雜歌謡辭　　　　　　　　　無名氏¶
　　　枯樹歌¶
　　(北史曰王劭隋文帝時為著作郎上表言符命曰/陳留老子祠有枯栢世傳曰老子將度世云待枯)¶
<pb:KR4h0107_WYG_139-16b>¶
　　(栢生東南枝廻指當有聖人出吾道復行至齊枯/栢從下生枝東南上指夜有三童子相與歌云云)¶
　　(及至尊牧亳州親至祠樹之下自是栢枝囘抱其/枯枝漸指西北道教果行考校衆事太平主出於)¶
　　(亳州陳留之/地皆如所言)¶
老子廟前古枯樹東南枝(隋書/作狀)如繖聖主從此去¶
　　　長白山歌¶
　　(北史曰来整榮國公䕶兒之子也尤驍勇/善撫御討擊羣賊所向皆㨗諸賊歌之)¶
長白山頭百戰塲十十五五把長鎗不畏官軍十(一作/千)¶
萬衆只怕榮公第六郎¶
<pb:KR4h0107_WYG_139-17a>¶
　　　煬帝時并州童謡¶
　　(北史曰漢王諒反為楊素所敗幽死先是童謡云/云時偽署官告身皆一紙别授則二紙諒聞謡喜)¶
　　(曰我幼字阿客量與諒同音/吾於皇家最小以為應之)¶
一張紙兩張紙客量小兒作天子¶
　　　大業中童謡¶
　　(隋書五行志曰煬帝大業中童謡其後李宻坐楊/𤣥感之逆為吏所拘在路逃叛潜結羣盜自陽城)¶
　　(山而来襲破洛口倉後復屯兵苑内莫浪語宻也/宇文化及自號許國尋亦破滅誰道許者葢驚疑)¶
　　(之辭/也)¶
<pb:KR4h0107_WYG_139-17b>¶
桃李子鴻鵠遶陽山宛轉花林裏莫浪語誰道許¶
　　　長安謡¶
　　(北史曰崔𢎞度隋仁夀中為太府卿性嚴酷官屬/百工莫敢欺隱時有屈突葢為武侯車騎亦嚴刻)¶
　　(長安為/之語曰)¶
寧飲三斗醋不見崔𢎞度寧炙三斗艾不逢屈突葢¶
　　　樊安定歌¶
　　(隋書曰樊叔畧陳留人仕周封清鄉縣公隋受禪/進爵安定郡公相州刺史政為當時第一百姓為)¶
　　(之語/曰)¶
<pb:KR4h0107_WYG_139-18a>¶
智無窮清鄉公上下正樊安定¶
　　　崔李歌¶
　　(隋書曰武城崔儦與頓丘李若俱見/稱重時人為之語曰○齊人後入隋)¶
京師灼灼崔儦李若¶
　　　送别詩¶
楊栁青青著地垂楊花漫漫攪天飛栁條折盡花飛盡¶
借問行人歸不歸(崔瓊東虛記云此詩作於大業末年/實指煬帝巡逰無度縉紳瘁怳巳甚)¶
(下逮閭閻而佞人曲士播弄威福欺君上以取榮貴上/二句盡之又謂民財窮窘至是方有五子之歌之憂而)¶
<pb:KR4h0107_WYG_139-18b>¶
(望其返/國也)¶
　　　挽舟者歌¶
　　(海山記曰煬帝御龍舟夜半聞/歌者甚悲帝遣人求之不得)¶
我兒征遼東餓死青山下今我挽龍舟又困隋隄道方¶
今天下饑路粮無些小前去三十程此身安可保寒骨¶
枕荒沙幽䰟泣煙草悲損門内妻望斷吾家老安得義¶
勇兒爛此無主屍引其孤䰟囘負其白骨歸¶
　古詩紀巻一百三十九¶
