# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:26.982783
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷一百四十
<pb:KR4h0107_WYG_140-1a>¶
欽定四庫全書¶
　古詩紀巻一百四十　　　明　馮惟訥　撰¶
隋附録第一¶
　樂府失載名氏¶
　　　陌上桑¶
日岀秦樓明條垂露尚盈蠶饑心自急開奩妝不成¶
　　　出塞¶
候騎出甘泉奔命入居延旗作浮雲影陣如明月弦¶
<pb:KR4h0107_WYG_140-1b>¶
　　　王昭君¶
猗蘭恩寵歇昭陽幸御稀朝辭漢闕去夕見胡塵飛寄¶
言秦樓下因書秋鴈歸¶
　　　陽春曲¶
芣苢生前逕含桃落小園春心自揺蕩百舌更多言¶
　　　項王歌¶
無復㧞山力誰論葢世才欲知漢騎滿但聼楚歌哀悲¶
看騅馬去泣望艤舟来¶
<pb:KR4h0107_WYG_140-2a>¶
　　　于闐採花(于闐古于闐國居葱嶺北一/百餘里漢唐以来皆入貢)¶
山川雖異所草木尚同春亦如溱洧地自有採花人¶
　　　沐浴子¶
澡身經蘭汜濯髪傃芳洲折榮聊躑躅攀桂且淹留¶
　　　澤雉(古今樂録曰鳳將/雛以澤雉送曲)¶
擅塲延繡頸朝飛弄綺翼飲啄常自在驚雄恒不息¶
　　　夜夜曲¶
愁人夜獨傷滅燭卧蘭房秪恐多情月旋来照妾牀¶
<pb:KR4h0107_WYG_140-2b>¶
　　　舎利佛¶
金繩界寳地珍木䕃瑶池雲間妙音奏天際法蠡吹¶
　　　摩多樓子¶
從戎向邊北逺行醉宻親借問隂山候還知塞上人¶
　　　鷄鳴歌¶
　　(樂府廣題曰漢有鷄鳴衛士主鷄唱宮外舊儀宮/中與臺並不得畜鷄畫漏盡夜漏起中黃門持五)¶
　　(夜甲夜畢傳乙乙夜畢傳丙丙夜畢傳丁丁夜畢/傳戊戊夜是為五更未明二刻鷄鳴衛士起唱漢)¶
　　(書曰髙帝圍項羽垓下羽是夜聞漢軍四靣皆楚/歌應劭曰楚歌者鷄鳴歌也晉太康地記曰後漢)¶
<pb:KR4h0107_WYG_140-3a>¶
　　(固始鮦陽公安細陽四縣衛士唱此曲於闕下歌/之今鷄鳴歌也然則此歌葢漢歌也按周禮鷄人)¶
　　(掌大祭祀夜嘑旦以嘂/百官則所起亦逺矣)¶
東方欲明星爛爛汝南晨鷄登壇喚曲終漏盡嚴具陳¶
月沒星稀天下旦千門萬户遞魚鑰宫中城上飛烏鵲¶
　　　黄門倡歌¶
　　(漢書禮樂志曰成帝時鄭聲尤甚黄門名倡丙疆/景武之屬富顯於世隋書樂志曰漢樂有黄門鼔)¶
　　(吹天子宴羣/臣之所用也)¶
佳人俱絶世握手上春樓㸃黛方初月縫裙學石榴君¶
<pb:KR4h0107_WYG_140-3b>¶
王入朝罷爭競理衣裘¶
　　　歎疆場(此下三首考樂府前後/皆唐人之詩或唐作也)¶
　　(樂苑曰歎疆/場宮調曲也)¶
聞道行人至妝梳對鏡臺淚痕猶尚在笑靨自然開¶
　　　塞姑¶
昨日盧梅塞口整見諸人鎮守都䕶三年不歸折盡江¶
邊楊栁¶
　　　囘紇曲¶
<pb:KR4h0107_WYG_140-4a>¶
　　(樂苑曰囘紇/商調曲也)¶
隂山瀚海使難通幽閨少婦罷裁縫緬想邊庭征戰苦¶
誰能對鏡冶愁容乆戍人將老須臾變作白頭翁(第五/句闕)¶
(二/字)¶
　¶
　¶
　¶
　¶
<pb:KR4h0107_WYG_140-4b>¶
　¶
　¶
　¶
　¶
　¶
　¶
　¶
　古詩紀巻一百四十¶
