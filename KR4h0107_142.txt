# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:27.031164
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷一百四十二
<pb:KR4h0107_WYG_142-1a>¶
欽定四庫全書¶
　古詩紀巻一百四十二　　明　馮惟訥　撰¶
外集第二¶
　仙詩¶
　　九華安妃紫㣲夫人降楊司命詩二首¶
　　(九華安妃晋興寧三年乙丑六月二十五日夜與/紫㣲王夫人降金壇楊羲家紫㣲曰此上真元君)¶
　　(金臺李夫人之少女也太虗元君昔遣詣龜山學/上清道道成受太上書署為紫清上宫九華真妃)¶
　　(賜姓安名欎嬪字靈簫妃謂楊君曰君師南真夫/人司命乘權道髙妙備聞君徳音甚久不期今日)¶
<pb:KR4h0107_WYG_142-1b>¶
　　(契𠖇運之㑹君答以沈湎下俗塵染其質髙卑雲/邈無縁禀敬猥虧靈降欣踊㒺極唯䝉啓訓以袪)¶
　　(其闇濟其兀兀夙夜所願也妃曰君今語不得有/謙餙謙餙殊非事冝良久命楊染筆授詩贈之○)¶
　　(楊君名羲本呉人來居句容性淵懿沈厚幼有通/靈之鑒長史薦之相王用為公府舍人自隨簡文)¶
　　(登極之後不復見有臨出得任真職輔佐東華為/司命之任董司呉越神靈人鬼一皆闗攝之興寧)¶
　　(三年乙丑嵗衆真/降受年三十六)¶
雲闕竪空上瓊臺竦欎羅紫宫乘緑景靈觀藹嵳峩琅¶
軒朱房内上徳煥綘霞俯潄靈瓶津仰掇碧奈花濯足¶
玉女池鼓枻牽牛河遂策景雲駕落龍轡𤣥阿振衣塵¶
<pb:KR4h0107_WYG_142-2a>¶
滓際褰裳歩濁波願為山澤結剛柔順以和相携雙清¶
内上真道不邪紫㣲㑹良謀唱納享福多¶
　　紫㣲夫人曰我復因爾作一紙文以相曉以示善¶
　　　事耳楊又襞紙染筆夫人見授¶
二象内外泮𤣥氣果中分𠖇㑹不待駕所期貴得真南¶
岳鑄明金眇觀傾笈&KR1843;良徳飛霞照遂感靈霄人乘飈¶
儔衾寢齊牢攜絳雲悟歎天人際數中自有縁上道誠¶
不邪塵滓非所聞同目咸恒象髙唱為爾因¶
<pb:KR4h0107_WYG_142-2b>¶
　　雲林與衆真吟詩十首¶
　　(真誥翼真檢云併衿接景楊安以灼然顯説凡所/興有待無待諸詩及辭喻諷㫖皆是雲林應降嬪)¶
　　(僊侯事義並亦表著而南真自是訓授之師紫㣲/則下教之匠並不闗儔結之例但中候昭靈亦似)¶
　　(别有所在既事未一時故不正的的爾其餘男真/或陪從所引或職司所任至如二君最為領據之)¶
　　(主今人讀此辭事若不悟斯/理永不領其㫖故畧標大意)¶
駕歘敖八虗廻宴東華房阿母延軒觀朗嘯躡靈風我¶
為有待來故乃越滄浪¶
　　　右英王夫人歌¶
<pb:KR4h0107_WYG_142-3a>¶
乘飈遡九天自駕三秀嶺有待徘徊眄無待故當凈滄¶
浪奚足勞孰若越𤣥井¶
　　　右紫㣲夫人答英歌¶
冩我金庭館鮮駕三秀畿夜芝披華鋒(謂應作/峰字)咀嚼充¶
長饑髙唱無逍遥各興無待歌空同酬靈音無待將如¶
何¶
　　　右桐栢山真人歌(王子/喬)¶
朝逰欎絶山夕偃髙暉堂振轡歩靈鋒(謂應作/峰字)無近扵¶
<pb:KR4h0107_WYG_142-3b>¶
滄浪𤣥井三仞際我馬無津梁儵歘九萬間八維巳相¶
望有待非至無靈音有所喪¶
　　　右清靈真人歌(裴𤣥/仁)¶
龍旂舞太虚飛輪五嶽阿所在皆逍遥有感興冥歌無¶
待愈有待相遇故得和滄浪奚足遼𤣥井不為多欎絶¶
尋歩間俱㑹四海羅豈若絶明外三劫方一過¶
　　　右中候夫人歌¶
縱酒觀羣惠儵忽四落周不覺所以然實非有待逰相¶
<pb:KR4h0107_WYG_142-4a>¶
遇皆歡樂不遇亦不憂衆影𤣥空中兩㑹自然疇¶
　　　右昭靈李夫人歌¶
駕歘發西華無待有待間或眄五嶽峰或濯天河津釋¶
輪尋虚舟所在皆纏綿芥子忽萬頃中有湏彌山小大¶
固無殊逺近同一縁彼作有待來我作無待親¶
　　　右九華安妃歌¶
無待太無中有待大有際大小同一波逺近齊一㑹鳴¶
絃𤣥霄顛吟嘯運八氣奚不酣靈液眄目娱九裔有無¶
<pb:KR4h0107_WYG_142-4b>¶
得𤣥運二待亦相葢¶
　　　右太虚南嶽真人歌(赤松/子)¶
偃息東華靜揚軿運八方俯眄丘垤間莫覺五嶽崇靈¶
阜齊淵泉大小互相從長短無少多大椿湏臾終奚不¶
委天順縱神任空同¶
　　　右方諸青童君歌¶
控飈扇太虛八景飛髙清仰浮紫晨外俯看絶落冥𤣥¶
心空同間上下弗流停無待兩際中有待無所營體無¶
<pb:KR4h0107_WYG_142-5a>¶
則能死體有則攝生東賔㑹髙唱二待奚足爭命駕玉¶
錦輪儛轡仰徘徊朝逰朱火宫夕宴夜光池浮景清霞¶
杪八龍正参差我作無待逰有待輙見隨髙㑹佳人寢¶
二待互是非有無非有定待待各自歸(東賔東嶽上/卿大茅君也)¶
　　　右南極紫元夫人歌¶
　　中候王夫人詩三首¶
　　(東華夫人紫清内傳妃領東宫中候真夫人晉興/寧三年乙丑降金壇楊羲家云周靈王有子三十)¶
　　(八人子晋太子也師事嵩嶽浮丘公白日昇天中/候名觀香字衆愛是宋姬子扵子晋為别生妹晋)¶
<pb:KR4h0107_WYG_142-5b>¶
　　(興寜四年閏月三日與衆真降楊羲家授詩是夕/子晋兄弟五人妹二人凡七人得道弟眉夀即觀)¶
　　(香同母/兄也)¶
八塗㑹無宗乘運觀囂羅化浮塵中際觧衿有道家騁¶
煙忽未傾携真造靈阿虚景盤瓊軒𤣥鈞作鳳歌適路¶
無軏滯神音儛雲波齊徳秀玉景何用世間多¶
　　㖟此畢吟良久復㖟曰¶
坦夷觀天真去累縱衆情體寂廢機駟崇有則攝生焉¶
得齊物子委運任所經¶
<pb:KR4h0107_WYG_142-6a>¶
　　六月二十三日夜中候夫人作¶
登軿發東華扇飈儛太𤣥飛轡騰九萬八落亦已均暫¶
眄山水際窈窕靈嶽間同風自齊氣道合理亦親龍芝¶
永遐齡内觀攝天真東岑可長靜何為物所纏¶
　　方丈臺昭靈李夫人詩三首¶
　　(方丈臺東宫昭靈李夫人者北元中𤣥道君李慶/賔之女太保玉郎李靈飛之妹也受書為東宫昭)¶
　　(靈夫人治方丈臺第十三朱館中東晋哀帝興寜/三年乙丑八月二十一日夜與上元夫人紫㣲夫)¶
　　(人右英夫人諸真同降/真人楊羲家作詩曰)¶
<pb:KR4h0107_WYG_142-6b>¶
雲墉帶天構七氣煥神馮瓊扉啓晨鳴九音絳樞中紫¶
霞興朱門香煙生緑牕四駕舞虎旂青軿擲𤣥空華葢¶
隨雲列落鳳控六龍策景五嶽阿三素眄君房適聞臊¶
穢氣萬濁汚我胸臭物薫精神囂塵互相衝明玉皆璀¶
爛何獨盛徳躬髙揖苦不早坐地自生蟲¶
　　臨去吟曰¶
心勿欲亂神勿滛役道易不順災重不逆永喪其真遂¶
棄我適¶
<pb:KR4h0107_WYG_142-7a>¶
　　十二月一日夜方丈左臺昭靈李夫人作與許玉¶
　　　斧¶
　　(真誥翼真檢云二許雖𤣥挺髙尚而質撓世迹故/未得接真今所授之事多是為許立辭悉揚授㫖)¶
　　(疏以示/許爾)¶
飛輪髙晨臺控轡𤣥壟隅手携紫皇袂倐忽八風驅玉¶
華翼緑幃青羣扇翠裾冠軒煥崔巍珮玲帶月珠薄入¶
風塵中塞鼻逃當途臭腥凋我氣百阿令心徂何不飈¶
然起蕭蕭歩太虗¶
<pb:KR4h0107_WYG_142-7b>¶
　　南極王夫人詩¶
　　(南極王夫人王母第四女也名林字容真理太宫/丹受書為金闕聖君上保司命居渤陽丹海長離)¶
　　(山中主教當為真人者晋興寜四年丙寅六月二/十三日降真人楊羲家與真人同㑹因吟授羲曰)¶
林振湏類感雲蔚待龍吟𤣥數自相求觸節皆有音飛¶
軿出西華總轡忽來尋八遐非無娯同脉理自欽悼此¶
四維内百憂常在心俱逰北寒臺神風開爾襟¶
　　紫㣲王夫人詩一十七首¶
　　(紫㣲夫人名青娥字愈音王母第二十女也晋興/寧三年乙丑六月降楊羲家時與太元真人桐栢)¶
<pb:KR4h0107_WYG_142-8a>¶
　　(真人右英夫人南嶽夫人同降言夫人位為紫㣲/宫左夫人鎮羽野𤣥隴之山上宫主教當成真人)¶
　　(者/)¶
　　　七月二十六日夕紫㣲夫人喻作令與許長史¶
髙興希林虗遐逰無員方蕭條象數外有無自冥同亹¶
亹徳韻和飄飄歩太空盤桓任波浪振鈴散風中内映¶
七道觀可以得兼忘何必反覆酬待此世文通𤣥心自¶
冥悟嘿耳必髙蹤¶
　　　紫㣲夫人歌(九月/三日)¶
<pb:KR4h0107_WYG_142-8b>¶
龜闕欎巍巍墉臺落月珠列坐九靈房叩璈吟太無玉¶
簫和我神金醴釋我憂¶
　　　又¶
宴酣東華内陳鈞千百聲青君呼我起折腰希林庭羽¶
帔扇翠暉玉珮何鏗零俱指髙晨寢相期象中冥(紫㣲/歌此)¶
(二/篇)¶
　　　𤣥隴紫㣲作¶
超舉歩絳霄飛飈北壟庭神華映仙臺圓曜隨風傾啓¶
<pb:KR4h0107_WYG_142-9a>¶
暉挹丹元扉景餐月精交袂雲林宇浩軫(當作/皓鬒)還童嬰¶
蕭蕭寄無宅是非豈能營世網自擾競安可語養生¶
　　　九月六日夕紫㣲夫人喻作示許長史并與同¶
　　　　學(同學謂/郗回也)¶
解輪太霞上歛轡造紫丘手把八空氣縱身雲中浮一¶
眄造化網再視索髙疇道要既巴足可以解千憂求真¶
得良友不去復何求¶
　　　九月九日紫㣲夫人喻作因許示郗¶
<pb:KR4h0107_WYG_142-9b>¶
紫空朗明景𤣥宫帶絳河濟濟上清房靈(一作/雲)臺煥嵳¶
峩八輿造朱池羽葢傾霄柯震風廻三晨金鈴散玉華¶
七轡降九陔宴眄不必家借問求道子何事坐塵波豈¶
能棲東秀養真收太和¶
　　　十月十八日紫㣲夫人作¶
左把玉華葢飛景躡七元三晨煥紫輝竦眄撫明真變¶
踊期須臾四面皆已神靈發無涯際勤思上清文何事¶
坐横涂令爾感不専隂痾(隂烏禁反痾烏賀/反此應作喑啞)失𤣥機不¶
<pb:KR4h0107_WYG_142-10a>¶
覺年嵗分¶
　　　紫㣲吟此¶
𤣥清眇眇觀落景出東渟願作絶塵友蕭蕭罕世營¶
　　　紫㣲詩¶
靈人隠𤣥峯真人韜雲采𤣥唱非無期妙應自有待豈¶
期虗空寂至韻固常在携襟登羽宫同宴廣寒裏借問¶
朋人誰所存惟玉子¶
　　　紫㣲夫人歌此(考真誥當是丙/寅二月三十日)¶
<pb:KR4h0107_WYG_142-10b>¶
褰裳濟淥河遂見扶桑公髙㑹太林墟賞宴𤣥華宫信¶
道茍淳篤何不棲東峯(此亦叙方諸/東華之勝也)¶
　　　紫㣲夫人作¶
控景始暉津飛飈登上清雲臺欎峩峩閶闔秀玉城晨¶
風鼓丹霞朱煙洒金庭緑蘂粲𤣥峯紫華巖下生慶雲¶
纏丹爐錬玉飛八瓊宴眄廣寒宫萬椿愈童嬰龍旂啓¶
靈電虎旗徴朱兵髙真廻九曜洞觀均潜明誰能歩幽¶
道尋我無窮齡¶
<pb:KR4h0107_WYG_142-11a>¶
　　　紫㣲作¶
翳藹紫㣲館欎臺散景飈鸞唱華葢間鳳鈞導龍軺八¶
狼携綘旌素虎吹角簫雲勃冩靈宫來適塵中囂觧轡¶
佳人所同氣自相招尋宗湏臾頃萬齡乃一朝椿期㑹¶
足哀劫往豈足遼真真乃相目莫令心徂&KR0146;(側交/反)虚刃¶
揮至空鄙滯五神愁¶
　　　四月十四日紫㣲夫人作¶
朝啓東晨暉飛軿越滄淵山波振青涯八風扇𤣥煙廻¶
<pb:KR4h0107_WYG_142-11b>¶
眄易遷房有懐真感人三金可逰盤東岑宜永甄紛紛¶
當塗中孰能歩生津¶
　　　又(真誥併上/為一首)¶
飄颻八霞嶺徘徊飛晨葢紫軿騰太虚曬眄九虚外玉¶
簫激景雲靈煙絶幽藹髙仙宴太真清唱無涯際去來¶
山嶽庭何事有待邁¶
　　　四月二十三日夜紫㣲夫人作¶
神玉暉靈津七元煥神扉靈遷方寸裏一躍登太㣲妙¶
<pb:KR4h0107_WYG_142-12a>¶
音乘和唱髙㑹亦有機齊此天人眄協彼晨景飛總轡¶
六合外寧有傾與危¶
　　　紫㣲夫人作(考真誥閏/月三日)¶
薄宴塵飈領代謝縁還歸奚識靈劫期顧眄令人悲¶
　　　又¶
雲草廕𤣥方仰感旋曜精詵詵繁茂萌重徳必克昌¶
　　雲林右英夫人詩二十五首¶
　　(雲林右英夫人名媚蘭字申林王母第十三女也/受書為雲林宫右英夫人治滄浪山晉興寧三年)¶
<pb:KR4h0107_WYG_142-12b>¶
　　(乙丑七月諸真同/降扵楊君因㖟)¶
寓言必可用不用是無情焉得駕歘跡尋此空中靈㣲¶
音良有㫖當用慎勿輕事事應神機保爾見太平¶
　　　七月十八日夕雲林右英王夫人授詩(此詩與/許長史)¶
　　　　(兼及/掾事)¶
轡景落滄浪騰躍青海津絳烟亂太陽羽葢傾九天雲¶
輿浮空洞倐忽滄波間來尋冥中友相携侍帝宸王子¶
協明徳齊首招玉賢下眄八阿宫上寢希林巔潄此紫¶
<pb:KR4h0107_WYG_142-13a>¶
瓊腴方知穢途辛佳人將安在勤之乃得親¶
　　　右英夫人所喻(七月二/十六日)¶
綘闕排廣霄披丹登景房紫旗振雲霞羽晨儛八風停¶
葢濯碧谿採秀月支峰咀嚼三靈華吐吸九神芒椿數¶
無絶紀協日積童䝉携袂明真館仰期無上皇北鈞唱¶
羽人玉𤣥粲賢衆(音/終)云何波浪宇得失為我鍾引領囂¶
庭内開心擬穢衝習適榮辱域罕躡希林宫一靜安足¶
苦試去視滄浪¶
<pb:KR4h0107_WYG_142-13b>¶
　　　七月二十八日夕右英王夫人授書此詩以與¶
　　　　許長史¶
世珍芬馥交道宗𤣥霄㑹振衣尋冥疇廻軒風塵際良¶
徳映靈暉穎㧞粲華蔚宻言多償福冲靜尚真貴咸恒¶
當象順携手同襟(一作/衾)帶何為人事間日焉生患害¶
　　　九月三日夕雲林王夫人喻作令示許長史¶
騰躍雲景轅浮觀霞上空霄軿縱横舞紫葢託靈方朱¶
煙纏旍(一作/旌)旄羽帔扇香風電號猛獸玃雷吟奮𤣥龍¶
<pb:KR4h0107_WYG_142-14a>¶
鈞籟昆庭響金筑唱神鐘採芝滄浪阿掇華八渟峯朱¶
顔日以新劫徃方嬰童養形靜東岑七神自相通風塵¶
有憂哀隕我白髮翁長冥遺遐歎恨不早逸蹤¶
　　　右英吟此¶
停駕望舒移廻輪返滄浪未覩若人逰偶想安得康良¶
因俟青春以叙中懐忘¶
　　　九月六日夕雲林喻作與許侯¶
控晨浮紫煙八景觀𣲖流羽童捧瓊漿玉華餞琳腴相¶
<pb:KR4h0107_WYG_142-14b>¶
期白水涯揚我萎蕤珠¶
　　　又(真誥併上/為一首)¶
滄房煥東霞紫造浮絳晨雙徳秉道宗作鎮真伯藩八¶
臺可盼目北看乃飛元清靜雲中視眇眇躡景遷吐納¶
洞嶺秀藏暉隠東山久安人事上日也無虚閑豈若易¶
翁質反此孩中顔¶
　　　九月九日雲林右英夫人作¶
晨闕太霞構玉室起霄清領畧三竒觀浮景翔絶冥丹¶
<pb:KR4h0107_WYG_142-15a>¶
華中有真金暎育挺精八風鼔錦披碧樹曜四靈華葢¶
廕蘭暉紫轡策緑軿結信通神交觸類率天誠何事外¶
象感湏覩瑶玉瓊¶
　　　九月十八日夜雲林右英夫人作¶
三景秀鬱𤣥霄映朗八方丹雲浮髙宸逍遥任靈風鼔¶
翼(一作/翮)乘素飈竦眄瓊臺中緑葢入協晨青軿擲空同¶
右揖東林帝上朝太虚皇玉賔剖鳯腦嗷酣飛蘂漿雲¶
鈞囘曲寢千音何琅琅錦旍召猛獸華幡正低昻香母¶
<pb:KR4h0107_WYG_142-15b>¶
折腰唱紫煙排棟梁總轡髙清闕解駕佳人房昔運挺¶
未兆靈化順氣翔心𦕈𤣥涯感年隨積椿崇形垢甘臭¶
味動靜失滄浪我友實不爾榮辱昨巳忘¶
　　　九月二十五日夜雲林右英夫人授作¶
綘景浮𤣥晨紫軒乘煙征仰超緑闕内俯眄朱火城東¶
霞啓廣暉神光煥七靈翳映汎三燭流任自齊冥風纏¶
空洞宇香音觸節生手携織女儛併衿匏𤓰庭左徊青¶
羽旗華葢隨雲傾宴寢九度表是非不我營抱真栖太¶
<pb:KR4h0107_WYG_142-16a>¶
寂金姿日愈嬰豈似愆穢中慘慘無聊生¶
　　　十月十七日雲林夫人作與許侯¶
四旌曜明空朱軒飛靈丘玉葢廕七景鼓翼霄上浮九¶
音朗紫空玉璈洞太無宴詠三晨宫唱嘯呼我儔不覺¶
椿已老豈知二景流佳人雖兼忘而未放百憂長林真¶
可靜巖中自多娯¶
　　　十月二十日授二首(亦應是右英/喻長史也)¶
北登𤣥真闕携手結髙羅香烟散八景𤣥風鼔絳波仰¶
<pb:KR4h0107_WYG_142-16b>¶
超琅園津俯眄霄陵阿玉簫雲上唱鳯鳴動九遐乘氣¶
浮太空曷為躡山河金節命羽靈徴兵折萬魔齊挹三¶
晨暉千春方嬰牙喪真投競室不解可奈何¶
　　　又¶
仰眄太霞宫金閣曜紫清華房映太素四軒皆朱瓊擲¶
輪空洞津總轡儛緑軿玉華飛雲葢西妃運錦旍飜然¶
塵濁涯儵歘佳人庭宿感應期降所招已在冥乘風奏¶
霄晨共酣丹琳甖公侯徒𦕈𦕈安知真人靈¶
<pb:KR4h0107_WYG_142-17a>¶
　　　右英作此(考真誥次當是/十二月一日)¶
清晨挹絳霞總氣霄上逰廻軿躡曲波遂覩世人憂辭¶
㫖蔚然起不散三秀嵎何若廵𤣥鄉撫璈為爾娯君心¶
安有際我願有中無¶
　　　二月九日夜雲林作(此後入丙/寅年事)¶
轡景登霄晨逰宴滄浪宫綵雲繞丹霞靈靄散八空上¶
真吟瓊室髙仙歌琳房九鳯唱朱籟虚節錯羽鐘交栖¶
金庭内結我冥中朋俱挹玉醴津倐忽已嬰童云何當¶
<pb:KR4h0107_WYG_142-17b>¶
路蹲愆痾隨日崇¶
　　　二月十六日右英作¶
晨逰太素宫控軿觀玉河夕宴鬱絶宇朝採圓景華彈¶
璈北寒臺七靈暉紫霞濟濟髙仙舉紛紛塵中羅盤桓¶
囂靄内愆累不當多¶
　　　二月三十日夜右英作¶
駕風騁雲軿晨登太渟丘絳津連岑振清波鼔浚流歩¶
空觀九緯八網皆已逰暫宴三金秀來觀建志儔勤懈¶
<pb:KR4h0107_WYG_142-18a>¶
不相掩是以積百憂¶
　　　右英吟此¶
凌波越滄浪忽然造金山四顧終日逰罕我雲中人¶
　　　右英夫人作¶
紫闕構虗上𤣥館衝絶飈琳琅敷靈囿華生結瓊瑶騁¶
軿滄浪津八風激雲韶披羽扇北翳握節鳴金蕭鳳籟¶
和千鐘四童歌晨朝心豁虗無外神襟和朗寥廻舞太¶
空嶺六氣運重幽我途豈能尋使爾終不凋¶
<pb:KR4h0107_WYG_142-18b>¶
　　　四月十四日夕右英夫人吟歌此曲¶
𤣥波振滄濤洪津鼓萬流駕景眄六虗思與佳人逰妙¶
唱不我對清音與誰投雲中騁瓊輪何為塵中趨¶
　　　右英作¶
松栢生𤣥嶺鬱為寒林桀繁葩盛嚴氷未肯懼白雪亂¶
世幽重岫廵生道常潔飛此逸轡輪投彼遐人轍公侯¶
可去來何為不能絶¶
　　　閏月三日夜右英作示許長史¶
<pb:KR4h0107_WYG_142-19a>¶
清凈願東山廕景栖靈穴愔愔閒庭虗蘙薈青林宻圓¶
曜映南軒朱風扇幽室拱袂閒房内相期啓妙術寥朗¶
逺想𤣥蕭條神心逸¶
　　　右英吟此¶
縱心空洞津竦(一作/總)轡策朱軿佳人來何遲道徳何時¶
成¶
　　　右英吟此¶
有心許斧子言當采五芝芝草不必得汝亦不能來汝¶
<pb:KR4h0107_WYG_142-19b>¶
來當可得芝草與汝食(此兩得及來/並戲作呉音)¶
　　　右英告公(凡云公者皆簡文/帝為相王時也)¶
　徳匠既凝𤣥範自天安危之事未宜問也公傾注甚¶
　至所以未相酬者豫事難論耳頃天氣激逸隂景屢¶
　變大白觧體扵二辰之中愆勃扵紫房之下王者惡¶
　焉天子有憂上相座動今聊作䜟宻以相示(右此及/䜟有掾)¶
　(寫在掾自記脩事後共紙尋真綜廻文令難解耳今/拘連相取又别䟽出之其授時惟當道其辭楊君後)¶
　(自更錯義皆是説晉/代之事並有明徴也)¶
<pb:KR4h0107_WYG_142-20a>¶
　¶
　¶
　¶
　¶
　¶
　¶
　¶
　¶
<pb:KR4h0107_WYG_142-20b>¶
精氣神妙㕘二儀慎傳凡人賢者施封天制地無不宜¶
子能寳袐天知之吾道要妙豈相欺自有竒神先兵䂓¶
火寸三五天瑞之隆代迭換運相推明匠保徳慎無思¶
驅惡除逆疾尋師萬金之術龍之熙隆數卒三失由兒¶
莫測其源劉向知有凶撥亂皇復基乘天命世遂平夷¶
制逆者誰必定期匠不足慮憂逺危五世之間真可悲¶
篡厯有數帝座虧當見變異紛紜來金室在茲(匠不足/慮之匠)¶
(疑當作近/囬文内同)¶
<pb:KR4h0107_WYG_142-21a>¶
　¶
　¶
　¶
　¶
　¶
　¶
　¶
　¶
<pb:KR4h0107_WYG_142-21b>¶
　¶
　¶
　¶
　¶
　¶
　¶
　¶
　古詩紀巻一百四十二¶
