# -*- mode: mandoku-view; -*-
#+TITLE: 古詩紀
#+DATE: 2015-08-25 00:37:27.080033
#+PROPERTY: ID KR4h0107
#+PROPERTY: BASEEDITION WYG    
#+PROPERTY: JUAN 卷一百四十四
<pb:KR4h0107_WYG_144-1a>¶
欽定四庫全書¶
　古詩紀卷一百四十四　　明　馮惟訥　撰¶
外集第四¶
　鬼詩¶
　　紫玉歌¶
　　(搜神記曰呉王夫差小女名玉悦童子韓重欲嫁/之不得乃結氣而死重㳺學歸往弔之玉形見扵)¶
　　(墓側顧重延/頸而歌曰)¶
南山有鳥北山張羅意欲(一作/志願)從君讒言孔多悲結成¶
<pb:KR4h0107_WYG_144-1b>¶
疹沒命(一作/身)黄壚命之不造寃如之何羽族之長名為¶
鳯凰一日失雄三年感傷雖有衆鳥不為匹雙故見(去/聲)¶
鄙姿逢君輝光身逺心近(一作/邇)何曽(一作/當)暫忘¶
　　崔少府女贈盧充詩¶
　　(孔氏志怪曰盧充者范陽人家西三十里有崔少/府墓充出獵見一麞逐之忽見一里門如府舍門)¶
　　(中一鈴下充問之答曰少府府也充進見少府展/姓名酒炙數行崔曰近得尊府君書為君索小女)¶
　　(婚即敕内令女郎莊嚴使充就東廊充至婦已下/車立席頭共拜焉三日畢還見崔崔曰君可歸矣)¶
　　(女有娠即生男當以相還崔送至門執手離别充/便上車湏臾至家居四年三月三日臨水戲忽見)¶
<pb:KR4h0107_WYG_144-2a>¶
　　(一犢車乍浮乍沒既上岸充往開車後户見崔氏/女與三嵗男兒共載抱兒還充又與金盌别并贈)¶
　　(詩充取兒盌及/詩忽不見車處)¶
煌煌靈芝質光麗何猗猗華艷當時顯嘉異表神竒含¶
英未及秀中夏罹霜萎榮曜長幽滅世路永無施不悟¶
隂陽運哲人忽來儀㑹淺離别速皆由靈與祇何以贈¶
余親金盌可頥兒愛恩從此别斷絶傷肝脾¶
　　成公智瓊贈弦超¶
　　(搜神記曰魏濟北郡從事掾弦超嘉平中夜夢神/女從之自稱天上玉女東郡人姓成公字智瓊蚤)¶
<pb:KR4h0107_WYG_144-2b>¶
　　(失母天帝哀其孤苦令得下嫁超當其夢也嘉其/非常覺寤欽想如此三四夕一旦顯然來駕輜軿)¶
　　(車從八婢服羅綺之衣狀若飛仙/自言年十七遂為夫婦贈詩曰)¶
飄颻浮勃述敖曹雲石滋芝英不湏潤至徳與時期神¶
仙豈虛降應運來相之納我榮五族逆我致禍災(此其/詩之)¶
(大較其詩二百/餘言不能悉舉)¶
　　劉妙容宛轉歌二首¶
　　(一曰神女宛轉歌續齊諧記曰晉有王敬伯者㑹/稽餘姚人少好學善鼓琴年十八仕扵東宫為衛)¶
　　(佐休假還鄉過呉維舟中渚登亭望月悵然有懐/乃倚琴歌泫露之詩俄聞户外有嗟賞聲見一女)¶
<pb:KR4h0107_WYG_144-3a>¶
　　(子雅有顔色謂敬伯曰女郎悦君之琴願共撫之/敬伯許焉既而女郎至姿質婉麗綽有餘態從以)¶
　　(二少女一則向先至者女郎乃撫琴揮絃調韻哀/雅類今之登歌曰古所謂楚明君也唯嵇叔夜能)¶
　　(為此聲自兹以來傳習數人而已復鼔琴歌遲風/之詞因歎息久之乃命大婢酌酒小婢彈箜篌作)¶
　　(宛轉歌女郎脱頭丄金釵扣琴弦而和之意韻繁/諧歌凡八曲敬伯唯憶二曲將去留錦卧具繡香)¶
　　(囊并佩一雙以遺敬伯敬伯報以牙火籠玉琴軫/女郎悵然不忍别且曰深閨獨處十有六年矣邂)¶
　　(逅旅館盡平生之志葢冥契非人事也言竟便去/敬伯船至虎牢戍呉令劉惠明者有愛女蚤世舟)¶
　　(中亡卧具扵敬伯船獲焉敬伯具以告果扵帳中/得火籠琴軫女郎名容字雅華大婢名春條年二)¶
　　(十許小婢名桃枝年十五皆善彈箜篌及宛轉/歌相繼俱卒唐李端又有王敬伯歌亦出扵此)¶
<pb:KR4h0107_WYG_144-3b>¶
月既明西軒琴復清寸心斗酒爭芳夜千秋萬嵗同一¶
情歌宛轉宛轉淒以哀願為星與漢光影共徘徊¶
悲且傷參差淚成(一作/㡬)行低紅掩翠方無色金徽玉軫¶
為誰鏘歌宛轉宛轉情復悲願為煙與霧氛(拾遺/作氤)氲對¶
容姿¶
　　杜蘭香貽張碩詩¶
　　(曹毗杜蘭香别傳曰杜蘭香自稱南陽人以建興/四年春數詣張傳傳年十七望見其車在門外婢)¶
　　(通言阿母所生遺授配君君可不敬從傳先改名/碩碩呼女前視可十八九説事邈然久逺有婢子)¶
<pb:KR4h0107_WYG_144-4a>¶
　　(二人大者萱枝小者松枝鈿車青牛上飲食皆備/作詩云云至其年八月旦來復作詩云云出薯豫)¶
　　(子三枚大如雞子云食此令君不畏風波辟寒温/碩食二枚留一香令碩盡食言本為君作妻情無)¶
　　(曠逺以年命未合有小乖/太嵗東方邜當還求君)¶
阿母處靈岳時逰雲霄際衆女侍羽儀不出墉宫外飈¶
輪送我來豈復耻塵穢從我與福俱嫌我與禍㑹¶
　　八月再貽張碩¶
逍遥雲霧間呼吸(一作/吁嗟)發九嶷㳺女不稽路弱水何不¶
之(曹毗傳曰桂陽張碩為神女杜蘭香所降毗因/以二篇詩嘲之并續蘭香歌詩十篇甚有文彩)¶
<pb:KR4h0107_WYG_144-4b>¶
　　青溪小姑歌二首¶
　　(呉均續齊諧記曰㑹稽趙文韶宋元嘉中為東扶/侍廨在青溪中橋秋夜歩月悵然思歸乃倚門唱)¶
　　(烏飛曲忽有青衣年可十五六許詣門曰女郎聞/歌聲有悦人者逐月逰戯故遣相問文韶都不之)¶
　　(疑遂邀暫過湏臾女郎至年可十八九許容色絶/妙謂文韶曰聞君善歌能為作一曲否文韶即為)¶
　　(歌草生盤石下聲甚清美女郎顧青衣取箜篌鼓/之泠泠似楚曲又令侍婢歌繁霜自脱金簮扣箜)¶
　　(篌和之婢乃歌云云留連宴寢將旦别去以金簮/遺文韶文韶亦贈以銀盌及琉璃七明日扵清溪)¶
　　(廟中得之乃知昨所見清溪神女也按干寳搜神/記曰廣陵蔣子文甞為秣陵尉因擊賊傷而死呉)¶
　　(孫權時封中都侯立廟鍾山異/苑曰青溪小姑蔣侯第三妹也)¶
<pb:KR4h0107_WYG_144-5a>¶
日暮風吹葉落依枝丹心寸意愁君未知¶
歌闋夜巳久繁霜侵曉幕何意空相守坐待繁霜落¶
　　廬山夫人女婉撫琴歌¶
　　(祖台志怪曰建康小吏曹著見廬山夫人夫人命/女婉與著相見婉見著欣悦命婢瓊林取琴出婉)¶
　　(撫琴歌云云歌/畢婉便還去)¶
登廬山兮鬱嗟峨晞陽風兮拂紫霞招若人兮濯靈波¶
欣良運兮暢雲柯彈鳴琴兮樂莫過雲龍㑹兮樂太和¶
　　郭長生吹笛歌¶
<pb:KR4h0107_WYG_144-5b>¶
　　(幽明錄曰永嘉中太山民巢氏先為相縣令居在/晉陵家婢採薪忽有一人追隨婢還家不使人見)¶
　　(與婢宴飲輒吹/笛而歌歌云)¶
閑夜寂已清長笛亮且鳴若欲知我者姓郭字長生¶
　　陳阿登彈琴歌¶
　　(幽明録曰句章人至東野還暮不至門見路傍有/小屋燈火因投寄止宿有一小女不欲與丈夫共)¶
　　(宿呼隣家女自伴夜共彈琴箜篌至曉此/人謝去問其姓字女不答彈琴而歌曰)¶
連綿葛上藤一緩復一絙欲知我姓名姓陳名阿登¶
　　聶包鬼歌¶
<pb:KR4h0107_WYG_144-6a>¶
　　(劉叔敬異苑曰臨川聶包死數年忽詣南豐/相沈道襲共飲其歌笑甚有倫次每歌云)¶
花盈盈正聞行當歸不聞死復生¶
　　岑之元夢韋琳所贈(梁詞人/麗句)¶
廻樓臨絶岸斜月照江湄夜深更漏永長懐思漢悲¶
　　鬼仙歌謡(出異/苑)¶
登阿儂孔雀樓遥聞鳳凰鼓下我鄒山頭彷彿見梁魯¶
　　燉煌父老夢語¶
　　(晉書曰涼後主歆字士業嗣父盛為涼公領涼州/牧䕶羌校尉士業立而宋受禪聞沮渠䝉遜南伐)¶
<pb:KR4h0107_WYG_144-6b>¶
　　(秃髪耨檀士業率歩騎三萬攻張掖與䝉遜距戰/為䝉遜所害先是有燉煌父老令狐熾夢白頭公)¶
　　(衣帢而謂熾云云言訖忽不/見士業小字桐椎至是而亡)¶
南風動吹長木胡桐椎不中轂¶
　　牕呼祁孔賔¶
　　(晉書曰祁嘉字孔賔酒泉人少清貧好學年二十/餘夜牕中有聲呼云云旦而迯去西逰燉煌依學)¶
　　(官誦書遂博通經傳精䆒大義西逰海渚教授門/生張重華徴為儒林祭酒在朝卿士郡縣守令受)¶
　　(業者二千餘/人竞以夀終)¶
祁孔賔祁孔賔隠去來隠去來脩餙人世甚若不可諧¶
<pb:KR4h0107_WYG_144-7a>¶
所得未毛銖所喪如山崖¶
　　相輪鈴音¶
　　(晉書曰劉曜自攻洛陽石勒將救之羣下咸諌以/為不可勒以訪佛圖澄澄曰相輪鈴音云云此偈)¶
　　(語也支秀軍也替戾岡出也僕谷劉曜胡位也劬/秃當捉也此言軍出捉得曜也勒遂赴洛距曜生)¶
　　(擒/之)¶
秀支替戾岡僕谷劬秃當¶
　　鬼謡¶
　　(異苑曰句章呉平州門前忽生一株青桐樹上有/謡歌之聲平惡而砍殺平隨軍北虜首尾三載死)¶
<pb:KR4h0107_WYG_144-7b>¶
　　(桐歘自還立扵故根上聞聲樹/巔空中歌云云平尋歸如鬼謡)¶
死樹今更青呉平尋當歸適聞殺此樹已復有光輝¶
　　鐡臼歌(顔之推/寃魂志)¶
桃李花嚴霜當奈何桃李子嚴霜落未巳¶
　　犬妖歌¶
　　(述異記曰嘉興縣朱休之有一犬宋元嘉中兄弟/對坐家有一犬來向休之蹲還視二人遂揺頭而)¶
　　(笑云云其家驚懼斬犬榜首路衢至來嵗梅花時/兄弟相鬬弟奮戰傷兄遂收治並被囚繫經嵗得)¶
　　(免至夏舉家時疾/母及兄弟皆死)¶
<pb:KR4h0107_WYG_144-8a>¶
言我不能歌聼我歌梅花今年故復可奈汝明年何¶
　　鳥妖詩¶
　　(南史曰陳之將亡有鳥一足集其殿庭以觜畫地/成文云云觧者以為獨足葢指後主獨行無衆茂)¶
　　(草言荒穢也隋承火運草得火而後灰及後主至/長安館扵都水臺所謂上髙臺當水開者其言皆)¶
　　(驗/)¶
獨足上髙臺茂草變為灰欲知我家處朱門當水開¶
　¶
　¶
<pb:KR4h0107_WYG_144-8b>¶
　¶
　¶
　¶
　¶
　¶
　¶
　¶
　古詩紀巻一百四十四¶
